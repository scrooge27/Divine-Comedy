<div class="jumbotron" style="width: 1200px; background-color:#31d4d4">
	    <div class="text-center">
	  <p class="lead">
	  <img src="3.jpg" class="img-fluid" alt="Responsive image" style="width: 400px; height: 500px">
	  <ul class="list-group" style="margin-bottom: 30px;">
	  <li class="list-group-item" style="background-color: #1c6085;">Nel cielo della luna</li>
  <li class="list-group-item" style="background-color: #1c6085;">Immagini di beati</li>
  <li class="list-group-item" style="background-color:#1c6085;">Piccarda Donati</li>
  <li class="list-group-item" style="background-color: #1c6085;">Costanza Imperatrice
</li>
</ul>





Quel sole che dapprima mi accese d’amore il cuore, mi aveva rivelato il dolce aspetto della splendida verità confutando la mia e dimostrando la propria tesi; ed io, per dichiarare di essere stato corretto e persuaso, sollevai la testa quanto era decoroso per parlare più eretto; ma apparve una visione che mi prese a tal punto, affinché potessi vederla, che mi scordai di pronunciare la mia ammissione. Come attraverso vetri limpidi e puliti, o attraverso acque chiare e quiete (non così profonde da non vedere il fondo), tornano ai nostri sguardi i lineamenti indefiniti a tal punto che una perla posta su una fronte candida non raggiunge meno in fretta le nostre pupille, così io vidi più volti sul punto di proferire parola; per cui io incorsi nell’errore opposto a quello che l’amore suscitò tra l’uomo ed il suo riflesso nell’acqua (Narciso). Così, non appena mi accorsi di essi, ritenendoli lineamenti riflessi, voltai lo sguardo per vedere di chi fossero; e non vidi nulla, e riportai lo sguardo in avanti fisso negli occhi della dolce guida, che sorridendo ardeva nei santi occhi. “Non ti stupire del mio sorriso”, mi disse, “per il tuo pensiero infantile, dal momento che il tuo piede non percepisce ancora bene la verità, ma, come è solito, ti fa girare a vuoto: quelle che vedi sono anime vere, che sono poste qui per non aver ottemperato alle proprie promesse. Perciò parla con esse, ascoltale e credi; poiché la sincera luce che li soddisfa non li lascia allontanare da sé”. Ed io mi voltai verso l’anima che sembrava più desiderosa di parlare e cominciai a dire, quasi come un uomo che è distratto da un eccessivo desiderio: “O spirito benedetto, che senti sotto i raggi della vita eterna la dolcezza che, se non è provata, non si può intendere, mi sarebbe gradito se mi rendessi pago del tuo nome e della vostra condizione”. Per cui ella, solerte e con uno sguardo radioso, disse: “La nostra carità non chiude le porte ad un giusto volere, proprio come quella che desidera che la propria corte le rassomigli (Dio). Io fui monaca sulla terra; e se la tua memoria si ricorda bene, la mia superiore bellezza non le sarà d’impedimento, ma riconoscerai che io sono Piccarda, che, posta qui con questi altri beati, sono a mia volta beata nel cielo più lento. I nostri desideri che sono accesi solo nel godere dello Spirito Santo, gioiscono nell’armonizzarsi al suo ordine. E perciò questa condizione che pare tanto umile ci è data, perchè le nostre promesse non furono rispettate e prive d’effetto in qualche aspetto”. Per cui io le risposi: “Nelle vostre ammirevoli sembianze risplende un non so che di divino che vi allontana dagli aspetti primordiali: perciò non fui rapido nel ricordarmi; ma ora mia aiutano le tue parole, così che mi risulta più facile ravvisarti. Ma dimmi: voi che qui siete in una condizione di beatitudine, non desiderate una sede più elevata per vedere meglio Dio ed essere maggiormente in comunione con lui?”. Prima sorrise un po’ insieme a quelle altre anime; poi mi così lieta che pareva ardere d’amore in Dio/nello Spirito Santo: “Fratello, la virtù della carità appaga la nostra volontà, quella carità che ci fa volere solo ciò che abbiamo e non ci fa desiderare altro. Se desiderassimo essere più in alto, i nostri desideri sarebbero discordi dal volere di colui che ci destina qui; il che non vedrai essere possibile in questi cieli, se è necessario che qui si sia in carità e se ragioni con cura sulla natura di Dio. E’ anzi sostanziale per questo stato di beatitudine che ci si adegui al suo volere, dal momento che i nostri stessi desideri si fanno uno solo; così che la nostra disposizione di cielo in cielo in questo regno è gradita a tutto il Paradiso come al suo re che ci invoglia ad uniformarci al suo volere. E nel suo volere risiede la nostra pace: esso è quel mare verso cui si muovono le cose che esso crea e che la natura produce”. Allora mi fu chiaro come ovunque in cielo è Paradiso, sebbene la grazie di Dio non vi giunge in modo univoco. Ma così come succede, se un cibo sazia ed un altro lascia l’appetito, che si richiede questo e si ringrazia per quello, così feci io negli atti e nelle parole per sapere da lei quale fu il motivo per cui non portò a termine la promessa. “Una vita perfetta ed un alto merito collocano in un cielo più alto una donna”, mi disse, “secondo la cui regola laggiù nel vostro mondo ci si veste e vela perché si vegli e si dorma fino alla morte con quello sposo che accetta ogni promessa conformata a suo piacere dalla carità. Per seguirlo, ancora fanciulla mi allontanai dal mondo e mi chiusi in clausura e promisi  di osservare la strada della sua congregazione. Poi degli uomini, abituati più al male che al bene, mi portarono fuori dal dolce chiostro: Dio sa quale fu poi la mia vita. E quest’altro splendore che ti si mostra alla mia destra e che splende di tutta la luce di questo cielo, ciò che racconto di me lo sa da sé: fu una suora e nello stesso modo le fu tolto il velo dal capo. Ma dopo che fu tuttavia ricondotta al mondo contro la sua volontà e contro la morale, non fu mai distolta dalla promessa del cuore. Questa è la luce della grande Costanza, che dal secondo imperatore di Svevia generò il terzo ed ultimo”. Così mi parlò, e poi iniziò a pronunciare “Ave Maria” cantando, e cantando svanì come nell’acqua scura scompare un corpo pesante. I miei occhi, che la seguirono fintanto che fu loro possibile, dopo che la perdettero di vista, si volsero all’oggetto principale del loro desiderio, e si indirizzarono interamente a Beatrice; ma quella risplendette nella mia vista a tal punto che sulle prime lo sguardo non la resse; e ciò mi rese più lento nel porgerle le mie domande. 
	</p>
	 </div>
	</div>