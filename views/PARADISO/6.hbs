<div class="jumbotron" style="width: 1200px; background-color:#31d4d4">
	    <div class="text-center">
	  <p class="lead">
	  <ul class="list-group" style="margin-bottom: 30px;">
	  <li class="list-group-item" style="background-color: #1c6085;">Giustiniano narra la sua vita</li>
  <li class="list-group-item" style="background-color: #1c6085;">Ragioni della digressione sull’Impero</li>
  <li class="list-group-item" style="background-color:#1c6085;">Storia dell'aquila: dai re alla Repubblica</li>
  <li class="list-group-item" style="background-color: #1c6085;">Storia dell'aquila: l'età imperiale
</li>
  <li class="list-group-item" style="background-color:#1c6085;">
Invettiva contro Guelfi e Ghibellini</li>
<li class="list-group-item" style="background-color:#1c6085;">
Condizione degli spiriti nel II Cielo</li>
<li class="list-group-item" style="background-color:#1c6085;">
Romeo di Villanova</li>
</ul>
	







“Dopo che Costantino portò all’altra estremità del corso del cielo la capitale dell’impero, che già lo aveva percorso al contrario dietro al Troiano che sposò Lavinia, per più di duecento anni la città divina rimase ai confini estremi dell’Europa, vicino ai monti (della Troade) da cui dapprima era nata; e all’ombra delle sante piume da lì governò il mondo di generazione in generazione, e, succedendosi in tal modo, il potere pervenne a me. Fui imperatore e sono Giustiniano, colui che, per volere dell’amore primordiale che provo, tolse dalle leggi l’eccessivo ed il vizioso/l’inutile. E prima che attendessi a tale opera credevo che in Cristo vi fosse una sola natura, e non molteplici, ed ero pago di tale eresia; ma il santo Agapito, che fu papa, mi indirizzò alla vera fede con le sue parole. Io gli credetti; e ciò che manifestava la sua fede ora lo vedo chiaro così come tu puoi vedere il vero ed il falso in una contraddizione. Non appena mossi il passo verso le vie della Chiesa, alla grazia di Dio piacque ispirarmi il sommo lavoro, e mi dedicai interamente ad esso; così affidai l’esercito a Belisario, il cui braccio fu a tal punto congiunto con la volontà divina che fu un segno che io dovessi fermarmi. Ora si conclude qui la mia risposta alla prima domanda; ma la sua natura mi spinge a farvi seguire qualche considerazione, affinché tu vegga quanto ingiustamente agisce chi si rifà al sacrosanto simbolo (Ghibellini) e chi vi si oppone (Guelfi). Considera quanto valore ha reso tale simbolo degno di essere riverito; e ciò ebbe inizio da quando Pallante morì per consegnarvi il regno. Tu sai che esso pose ad Alba Longa la sua dimora per trecento anni e più, finchè al termine di questo periodo continuarono a combattere per esso Orazi e Curiazi. E sai che cosa esso produsse sotto sette re, dal ratto delle Sabine al suicidio di Lucrezia, sottomettendo a sè i popoli circostanti. Sai che cosa fece quando fu portato dai grandi Romani contro a Brenno e contro a Pirro, contro altre monarchie e repubbliche; per cui Torquato e Cincinnato (che prese il nome dal ciuffo ribelle) la gens Decia e la gens Fabia ebbero ebbero la fama che volentieri onoro. Esso annientò l’orgoglio dei Cartaginesi che sotto ad Annibale valicarono i passi alpini dai quali tu, Po, discendi. Sotto di lui trionfarono ancora giovani Scipione e Pompeo; ed esso apparve sgradevole al colle sotto il quale nascesti. Poi, al tempo in cui tutto il cielo volle ricondurre il mondo al suo dolce ordine, Cesare lo prese per volere dei Romani. E quello che compì da Varo fino al Reno lo videro l’Isere, la Loira e la Senna ed ogni valle da cui viene alimentato il Rodano. Quel che poi fece quando uscì da Ravenna e valicò il Rubicone fu di tale importanza che non lo potrebbero descrivere né le parole né lo scritto. Rivolse l’esercito verso la Spagna, poi verso Durazzo e colpì Farsalo a tal punto che fino al caldo Nilo fu percepito dolore. Rivide il porto Antandro ed il fiume Simoenta, da cui proveniva, ed il luogo dove giace Ettore; e poi si risollevò in volo con nefaste conseguenze per Tolomeo. Quindi piombò saettando su Giuba e da qui si rivolse al vostro occidente (la Spagna), dove avvertiva la tromba dei Pompeiani. Di quello che fece con il portatore seguente ne risentono Bruto e Cassio che gemono nell’Inferno e Modena e Perugia che ne furono addolorate. Di ciò piange ancora la mesta Cleopatra, che rifuggendovi subito ottenne dal serpente una morte cruda ed immediata. Sotto di questi esso corse fino al Mar Rosso; insieme a lui portò talmente tanta pace nel mondo che si chiusero le porte del tempio di Giano. Ma ciò che l’insegna in nome di cui parlo aveva compiuto e che stava per compiere per il mortale regno che le è sottomesso, appare misero e inglorioso se si riflette con mente illuminata e pura sincerità a ciò che fece nelle mani del terzo imperatore; infatti la grazia vivente che mi ispira concesse, nelle mani di colui di cui parlo, la gloria di vendicare la propria giusta ira. Meravigliati dunque di ciò che ora ti soggiungo: con Tito poi essa concorse nel vendicarsi del peccato originale. E quando il popolo longobardo attaccò la Santa Chiesa, la protesse sotto le sue ali Carlo Magno, vincendo i barbari. Ormai puoi giudicare coloro che ho accusato prima e biasimare le loro colpe, le quali sono causa di tutti i vostri dolori. Gli uni contrappongono i gigli gialli al simbolo universale, gli altri se ne appropriano come segno di partito, così che è difficile capire chi sbagli maggiormente. Che facciano i Ghibellini, ma che perseguano i propri obiettivi sotto un altro simbolo; perché quello non si addice a chi lo divide sempre dalla giustizia; e questo giovane Carlo non lo abbatta con i suoi Guelfi; ma abbia timore degli artigli che spellarono un re più importante. Già molte volte i figli piansero per le colpe del padre, quindi non creda questo sovrano che Dio voglia cambiare la propria insegna per i suoi gigli! Questo piccolo cielo ospita gli spiriti buoni che sono stati attivi perché li seguissero onore e fama: e quando i desideri ambiscono a ciò, deviando in tal modo (da Dio), è giusto che i raggi del vero amore brillino su di loro con meno intensità. Ma nel paragonare le nostre ricompense con il nostro merito vi è parte della nostra gioia, dal momento che non li vediamo né inferiori né superiori. Per cui la grazia vivente tempera a tal punto i nostri desideri che non possiamo volgerci verso nessun atto/pensiero malvagio. Diverse voci producono suoni diversi; allo stesso modo diverse posizioni nella nostra beatitudine rendono una dolce armonia in questi cieli. E dentro questa gemma splende la luce di Romeo, la cui grande e bella opera fu poco apprezzata. Ma i Provenzali che agirono contro di lui non sono rimasti impuniti; ed infatti erra chi danneggia le buone azioni altrui. Raimondo Berlinghieri ebbe quattro figlie, e ciascuna fu regina, e ciò avvenne grazie a Romeo, persona umile e straniera. E poi lo spinsero le cattiverie (dei cortigiani) a chiedere conto dell’amministrazione di quel giusto che gli restituì dodici per dieci. Per cui fu allontanato povero e malandato/vecchio; e se il mondo sapesse la forza d’animo che egli ebbe nel mendicare la sua vita tozzo dopo tozzo, lo loderebbe assai di più di quanto non faccia già”.

	</p>
	 </div>
	</div>