<div class="jumbotron" style="width: 1200px; background-color:#ff5050">
	    <div class="text-center">
	  <p class="lead">
	  <img src="26.jpg" class="img-fluid" alt="Responsive image" style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color: #ff704d;">Invettiva contro Firenze</li>
  <li class="list-group-item" style="background-color: #ff704d;">Pena dei consiglieri di frodi</li>
  <li class="list-group-item" style="background-color: #ff704d;">Incontro con Ulisse e Diomede</li>
  <li class="list-group-item" style="background-color: #ff704d;">Ulisse narra il suo ultimo viaggio e la sua morte</li>
</ul>
	




CERCHIO VIII: 
8^ BOLGIA: consiglieri fraudolenti (contrappasso per analogia: come hanno avuto una lingua ardita nel parlare, ora i peccatori sono condannati al dolore all’interno di lingue di fuoco; è anche possibile interpretare le fiamme come simbolo dell’ardore della curiosità e dell’intelligenza impiegate -male- in vita)

Gioisci, o Firenze, dal momento che sei così grande che voli sul mare e sulla terra e la tua fama si diffonde anche all’Inferno! Tra i ladri ne trovai cinque che erano tuoi cittadini, tali che ne provo vergogna, e tu non aumenti per maggiore onorevolezza. Ma, se verso il mattino si sognano cose vere, tu sentirai, da qui nel giro di poco tempo, ciò che Prato, nonchè altre città, ti augura. E se fosse già accaduto, non sarebbe troppo presto (sarebbe già tardi). Così sia, dato che deve solamente/comunque accadere! Perchè ciò mi peserà sempre di più, man mano che invecchio. Noi ci allontanammo e la mia guida risalì su per le scale che prima ci avevano resi pallidi a scendere, e mi trasse a sè; e, proseguendo per la via solitaria, tra le punte e le rocce della pietra il piede non riusciva a togliersi d’impaccio senza le mani. Allora provai dolore/paura ed ora torno a provarne quando rimando il pensiero a ciò che ho visto, e dirigo (tengo a freno con le briglie) maggiormente l’intelletto di quanto io sia solito fare, perchè non corra senza che la virtù lo guidi; così che, se un astro favorevole o la bontà Divina mi hanno concesso il bene (la salvezza), non me lo tolga io stesso. Tante lucciole quante quelle che il contadino che si riposa sull’altura vede giù nella vallata nel periodo in cui il sole ci tiene meno nascosta la sua superficie (in estate) e quando la mosca lascia il posto alla zanzara (al tramonto), forse da là dove vendemmia e zappa, così ve ne erano sotto forma di fiamme nell’ottava bolgia, che ne risplendeva interamente, così come io mi accorsi non appena giunsi là dove appariva il fondo. 
E come colui che si vendicò con gli orsi (Eliseo) vide il carro di Elia allontanarsi, una volta che i cavalli si furono levati al cielo, e che non lo poteva seguire con lo sguardo senza che vedesse nulla se non una fiamma che, come una nuvoletta, saliva verso l’alto, così si muove ogni anima sul fondo della fossa, in modo tale che nessuna mostra l’anima nascosta all’interno, ed ogni fiamma cela un peccatore. Io ero sul ponte a guardare ritto in piedi (e mi stavo sporgendo) a tal punto che, se non avessi afferrato uno spuntone, sarei caduto in basso senza essere stato spinto. E la mia guida, che mi vide tanto teso, disse: “All’interno delle fiamme vi sono le anime; ciascuno è avvolto dalla fiamma di cui è arso”. “O mio maestro”, risposi, “nel sentirtelo dire ora sono più sicuro; ma mi ero già accorto che fosse così e ti volevo chiedere chi fosse colui che viene, diviso in tal modo sulla punta, e che pare alzarsi dalla pira sulla quale Eteocle fu posto con il fratello”. Mi rispose: “Lì dentro sono martoriati Ulisse e Diomede, che vanno insieme incontro al giusto castigo così come insieme andarono incontro all’ira divina; e all’interno della loro fiamma si piange il tranello del cavallo che funse da porta da cui uscì/nacque la nobile origine dei Romani. Vi piangono l’inganno a causa del quale, sebbene morta, Deidamia si duole ancora per Achille, e quello che portò al furto del Palladio”. “Se essi possono parlare da dentro queste fiamme”, dissi io, “o maestro, ti prego molto e nuovamente, e che la mia preghiera valga come mille, di non negarmi di aspettare che la fiamma biforcuta giunga qua; vedi come mi sporgo dal desiderio che ho nei suoi confronti!”. Ed egli a me: “La tua preghiera è assai degna di lode e perciò la accetto; ma fa che la tua lingua si astenga dal parlare. Lascia invece parlare me, perchè io ho capito ciò che tu vuoi; infatti essi forse sarebbero schivi (restii) nei confronti della tua lingua, dal momento che furono greci”. Dopo che la fiamma fu giunta là dove alla mia guida parve il momento ed il tempo giusto, in questa maniera lo udii parlare: “O voi, che siete due dentro un’unica fiamma, se io ho meritato la vostra attenzione fintanto che fui in vita, se io ho meritato molto o poco nei vostri confronti quando scrivevo sulla terra gli elevati versi, non vi muovete; ma ciascuno di voi/uno di voi (Ulisse) dica dove andò a morire sperduto”. La lingua più grande dell’antica fiamma cominciò a muoversi mormorando, proprio come quella fiamma che il vento agita; quindi dimenando la punta di qua e di là, emise fuori una voce e disse: “Quando mi allontanai da Circe, che mi trattenne per più di un anno là presso Gaeta, prima che Enea la chiamasse così, nè la tenerezza verso il figlio, nè l’affetto del vecchio padre, nè il debito d’amore che doveva rendere lieta Penelope, poterono vincere dentro di me l’ardore che ebbi nel divenire esperto del mondo, dei vizi e delle virtù umane; ma mi disposi nel profondo mare aperto solamente con una nave e con quella ridotta compagnia da cui non fui abbandonato. Vidi una costa e l’altra, fino alla Spagna, al  Marocco e alla Sardegna, e le altre isole bagnate da quel mare. I compagni ed io eravamo vecchi e lenti quando giungemmo a quella stretta foce dove Ercole pose i suoi segnali affinchè l’uomo non si spingesse più in là; sulla destra mi lasciai dietro Siviglia, dall’altro lato mi aveva già lasciato Ceuta. “O fratelli”, dissi, “che, seguendo il Sole, attraverso centomila pericoli siete giunti ad occidente, non vogliate negare a questo breve periodo di tempo che rimane ai nostri sensi l’esperienza del mondo disabitato. Considerate la vostra origine: non foste creati per vivere come bestie, ma per seguire la virtù e la conoscenza”. Con questa breve orazione resi i miei compagni talmente pieni di acuto desiderio verso il cammino, che in seguito li avrei trattenuti a malapena; e volta la poppa a levante, rendemmo i remi ali per il folle volo, avanzando sempre verso sinistra (sud-ovest). Vedevano la notte ormai tutte le stelle dell’altro emisfero ed il nostro (emisfero) era tanto in basso che non emergeva dall’orizzonte. Si era accesa cinque volte e spenta altrettante la luce lunare nell’emisfero a noi visibile, dopo che avevamo intrapreso l’ardua impresa, quando ci apparve una montagna, scura a causa della distanza, e mi parve alta tanto quanto non ne avevo veduta alcuna. Noi ci rallegrammo, ma presto ciò si trasformò in pianto; perchè dalla nuova/straordinaria terra si generò un gorgo/turbine e percosse il primo angolo della nave (la prua). Tre volte la fece girare con tutte le acque circostanti; alla quarta fece sollevare la poppa verso l’alto e fece andare la prua verso il basso, come stabilì Dio, finchè il mare non si fu richiuso sopra di noi”.


	</p>
	 </div>
	</div>