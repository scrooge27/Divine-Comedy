<div class="jumbotron" style="width: 1200px; background-color:#ff5050">
	    <div class="text-center">
	  <p class="lead">
	<img src="10.jpg" class="img-fluid" alt="Responsive image" style="width: 400px; height: 500px">	  
	<ul class="list-group" style="margin-bottom: 30px;">
  <li class="list-group-item" style="background-color: #ff704d;">Tra i sepolcri degli eresiarchi</li>
  <li class="list-group-item" style="background-color: #ff704d;">Incontro con Farinata degli Uberti</li>
  <li class="list-group-item" style="background-color: #ff704d;">Cavalcante de’ Cavalcanti (vv.52-72)</li>
  <li class="list-group-item" style="background-color: #ff704d;">Seconda parte del colloquio con Farinata</li>
  <li class="list-group-item" style="background-color: #ff704d;">Farinata spiega a Dante che i dannati conoscono il futuro, ma non il presente</li>
  <li class="list-group-item" style="background-color: #ff704d;">Virgilio conforta Dante, rattristato per la profezia di Farinata</li>
</ul>

	CERCHIO VI: gli eresiarchi
Contrappasso per opposizione (i dannati non possono vedere il presente ma solo il futuro, perchè in vita non si preoccuparono delle cose spirituali ultraterrene, ma solo di quelle materiali; inoltre le tombe nelle quali si trovano sono avvolte dalle fiamme).

Ora il mio maestro se ne va per un sentiero stretto, tra il muro della città e le tombe, ed io gli sto alle spalle. “O somma virtù, che mi conduci per i cerchi dei peccatori”, cominciai, “come tu vuoi, parlami ed esaudisci i miei desideri. Si potrebbe vedere la gente che giace tra i sepolcri? Sono già sollevati tutti i coperchi e non vi è nessuno a fare la guardia”. E quello a me: “Saranno tutti chiusi quando ritorneranno qui dalla valle di Giosafàt con i corpi che hanno lasciato lassù. In questo luogo trovano sepoltura Epicuro e tutti i suoi seguaci, i quali ritengono che l’anima muoia con il corpo. Però sarai presto soddisfatto della domanda che mi fai e del desiderio che ancora non mi dici entro la fine di questo cerchio”. Ed io: “Buon maestro, tengo nascosto a te il mio cuore se non per dire poco (non tediarti troppo con le parole) e tu non solo ora mi hai abituato a ciò”. 
“O Toscano che te ne vai vivo attraverso la città del fuoco parlando in maniera così onesta, ti piaccia di restare in questo luogo. Il tuo modo di parlare mostra chiaramente che sei nativo di quella nobile patria per la quale forse fui diffcile da sopportare”. 
Improvvisamente questo suono uscì da una delle bare; perciò, impaurito, mi avvicinai un po’ di più alla mia guida. Ed egli mi disse: “Voltati! Cosa fai? Guarda là Farinata che si è raddrizzato: lo vedrai interamente dalla cintola in su”. Io avevo già il mio sguardo conficcato nel suo; ed egli si ergeva col petto e con la fronte come se avesse l’inferno in grande sdegno/disprezzo. E le mani incoraggianti e veloci della mia guida mi spinsero da lui tra le sepolture, dicendo: “Che le tue parole siano dignitose”. Non appena giunsi ai piedi della sua tomba, mi guardò un po’ e poi, in maniera quasi sdegnosa, mi domandò: “Chi furono i tuoi antenati (la tua fazione) ?”. Io, che ero desideroso di rispondergli, non glielo nascosi, ma gli confessai tutto; quindi egli levò le ciglia un po’ in alto; poi disse: “Furono degnamente miei avversari e dei miei avi e della mia fazione, a tal punto che li scacciai per due volte”. “Se essi furono cacciati, essi ritornarono da ogni parte”, gli risposi, “l’una e l’altra volta; ma i vostri non impararono bene quella pratica”. Allora apparve dall’apertura scoperchiata un’ombra, accanto a questa, che ne raggiungeva il mento: credo che si fosse alzata in ginocchio. Guardò intorno a me, come se nutrisse il desiderio di vedere se vi era qualcun altro con me; e dopo che il dubbio si estinse, disse piangendo: “Se attraversi questo carciere buio per merito dell’intelletto, dov’è mio figlio? E perchè non è con te?”. Ed io a lui: “Non vengo di mia volontà: mi conduce attraverso questo luogo colui che è là, quello che forse Guido non conobbe abbastanza”. Le sue parole e la sua pena mi avevano già chiarito la sua identità; perciò la sua risposta fu esplicita. Drizzatosi subito da che era in ginocchio, gridò: “Come? Hai detto ‘egli conobbe’? Egli non vive ancora? Il sole non colpisce i suoi occhi?”. Quando si accorse che io indugiavo a rispondere, cadde supino e non apparve più fuori da lì. Ma quell’altro eminente, alla cui richiesta mi ero arrestato, non cambiò aspetto, nè mosse il collo, nè piegò il suo fianco; e continuò il primo discorso, “Se quelli hanno appreso male quell’arte”, mi disse, “ciò mi tormenta più di questa tomba. Ma non sarà acceso cinquanta volte il viso della donna che qui governa (Proserpina, simboleggiata dalla Luna), prima che tu conoscerai quanto affligge quella pratica. E che tu possa ritornare sulla terra, dimmi: perchè quel popolo è così crudele verso i miei in ogni sua legge?”. Quindi io a lui: “La sofferenza e la grande strage che resero l’Arbia colorata di rosso, fa fare questa orazione nel nostro tempo (li fa agire così)”. Dopo che ebbe mosso il capo sospirando, “Non fu solo colpa mia”, disse, “nè mi sarei mosso con gli altri senza motivo. Ma solo io fui colui che difese Firenze apertamente quando fu accettato da tutti di spazzarla via”. 
“Così possa ritrovare pace un giorno la vostra discendenza”, lo pregai, “scioglietemi questo dubbio che la mia mente ha ingarbugliato. Sembra che voi vediate in anticipo, se intendo giustamente, ciò che il tempo porta con sè, mentre per il presente tenete un diverso comportamento”. 
“Noi vediamo, come un presbite, le cose”, disse, “che sono lontane; solo di tanto in tanto il sommo signore (Dio) ci illumina ancora. Quando si avvicinano o avvengono, la nostra conoscenza è inutile; e se nessuno ce lo riporta, noi non sappiamo nulla della vostra condizione umana. Perciò puoi capire che la nostra conoscenza morirà interamente a partire da quel momento in cui sarà chiusa la porta del futuro (il giorno del Giudizio Universale)”. Allora, come se mortificato per la mia colpa, dissi: “Ora direte dunque a quel caduto che suo figlio è ancora tra i vivi; e se io fui, prima, titubante nel fornirgli risposta, fategli sapere che fu perchè già riflettevo sul dubbio che voi mi avete sciolto (solvo, solvis, solvi, solutum, solvere)”. Ed il mio maestro già mi richiamava; per cui io pregai lo spirito più alla svelta perchè mi dicesse chi c’era con lui. Mi disse: “Giaccio qui con più di mille persone: qua dentro vi sono Federico II ed il Cardinale; e riguardo agli altri taccio”. Quindi sparì dalla mia vista; ed io volsi i passi verso l’antico poeta, ripensando a quelle parole che mi parevano sfavorevoli. Egli si mosse; e poi, mentre andavamo, mi disse: “Perchè sei così turbato?”. Ed io risposi alla sua domanda. “La tua memoria conservi ciò che ha udito contro di te”, mi ordinò quel saggio; “ed ora attento a questo”, e sollevò il dito: “Quando sarai di fronte al raggio luminoso di colei il cui bello sguardo vede ogni cosa, da lei conoscerai il viaggio della tua vita”. Poi diresse il passo verso sinistra: lasciammo il muro e giungemmo nel mezzo del cerchio attraverso un sentiero che cala in una valle, la quale fino a lassù emanava il suo spiacevole puzzo/olezzo.

	</p>
	 </div>
	</div>