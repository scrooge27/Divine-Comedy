<div class="jumbotron" style="width: 1200px; background-color:#ff5050">
	    <div class="text-center">
	  <p class="lead">
	  <img src="25.jpg" class="img-fluid" alt="Responsive image" style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color: #ff704d;">La bestemmia di Vanni Fucci e la sua punizione. Invettiva contro Pistoia</li>
  <li class="list-group-item" style="background-color: #ff704d;">Il centauro Caco</li>
  <li class="list-group-item" style="background-color: #ff704d;">I ladri fiorentini e le loro metamorfosi</li>
</ul>
	



CERCHIO VIII:
7^ BOLGIA

Come ebbe terminato di parlare, il ladro sollevò le mani facendo con entrambe un gesto sconcio di scherno e gridando: “Prendi, Dio, che le dirigo verso di te!”. Da qui in poi i serpenti mi furono cari, perchè una allora gli si avvolse al collo, come se dicesse: “Non voglio che tu dica di più”; ed un’altra (gli si avvolse) alle braccia e lo rilegò, ripiegandosi sulla parte anteriore in maniera tale che non poteva più muoverle. Ahi Pistoia, Pistoia, perchè non decidi di bruciarti, così da non durare di più, dal momento che nell’agire male superi il tuo fondatore (Catilina) ? Per tutti gli oscuri cerchi dell’inferno non vidi uno spirito tanto superbo nei confronti di Dio come questo, nemmeno colui che cadde gù dalle mura di Tebe lo supererebbe. Egli scappò via in modo tale che non potè più parlare; ed io vidi venire un centauro pieno d’ira che gridava: “Dov’è, dov’è l’empio?”. Non credo che nella Maremma toscana vi siano tante bisce quante quelle che aveva su per la schiena, fin dove comincia la parte umana. Sopra le spalle, dietro alla nuca, giaceva su di lui un drago con le ali aperte; e quello incenerisce qualunque cosa si incontra con lui. Il mio maestro disse: “Questo è Caco, che, nella grotta del Monte Aventino, sparse spesso laghi di sangue. Non va con i suoi fratelli per un’unica strada, a causa del fraudolente furto del grande gregge che gli era vicino; quindi cessò di compiere le sue opere scellerate sotto la mazza di Ercole, che forse lo colpì cento volte, ma lui non sentì neanche le prime dieci mazzate”. Mentre parlava così e quello passò oltre, tre spiriti comparirono sotto di noi, e di questi non ci accorgemmo nè io nè Virgilio fintanto che non gridarono: “Chi siete voi?”; per questo motivo il nostro parlare si arrestò e da quel momento prestammo attenzione solo a loro. Io non li conoscevo, ma accadde che, come qualche volta capita per caso, uno giunse a chiamare un altro, dicendo: “Cianfa dove sei rimasto?”; per cui io, affinchè la mia guida stesse attenta, mi misi il dito sulle labbra. Ora, se tu, o lettore, esiterai nel credere ciò che io ti dirò, non ci sarà da meravigliarsi, perchè persino io mi capacito a malapena di credere a ciò che ho visto. Mentre io tenevo lo sguardo rivolto verso di loro, un serpente con sei zampe si lancia davanti ad uno e gli si avvinghia interamente. Con la zampa di mezzo gli avvolse la pancia e con quelle anteriori gli prese le braccia, poi gli addentò l’una e l’altra guancia; arrotolò le zampe posteriori alle cosce distese, gli mise la coda tra di esse e la tese su per la schiena. L’edera non si abbarbicò mai ad un albero similmente a come l’orrenda bestia avvinghiò le proprie membra a quelle altrui. Poi si appiccicarono, come se fossero stati di cera calda, mescolarono le loro tonalità e nè l’uno nè l’altro ormai rassomigliava a ciò che era stato: come procede la combustione del papiro sull’estremità superiore, lì vi era un colore scuro che non è ancora nero, mentre il bianco si estingueva. Gli altri due lo osservavano e ciascuno di essi gridva: “Ahimè, Agnello, come cambi! Come puoi osservare ormai non sei nè due nè uno”. Le due teste erano ormai divenute una sola, quando da essa (ci)  apparvero due sembianti mescolati in un solo viso, dove vi erano i due visi annullati. Da quattro che vi erano, le braccia divennero due; le cosce, unitamente a gambe, ventre e petto, divennero membra che non furono mai viste. Qui ogni aspetto originale era cancellato; l’immagine perversa pareva contemporaneamente due e nessuno; e tale se ne andò lentamente. Come il ramarro sotto la grande canicola dei giorni di sole, raggiungendo un’altra siepe, pare un fulmine se attraversa la strada, così pareva muoversi verso la pancia degli altri due un serpentello acceso d’ira, scuro e nero come il pepe; e trafisse ad uno di loro quella parte del corpo da cui si acquisisce nutrimento inizialmente (l’ombelico); poi cadde a terra disteso davanti a lui. Colui che era stato trafitto lo guardò, ma non disse nulla; anzi, con i piedi ben piantati a terra, sbadigliava proprio come se fosse preso dalla sonnolenza o dalla febbre. Questi guardava il serpente e quello ricambiava lo sguardo; l’uno dalla ferita e l’altro dalla bocca emanavano molto fumo, che si scontrava. Taccia a questo punto Lucano, là dove narra dello sfortunato Sabello e di Nasidio, e aspetti di udire ciò che ora si lancia. Taccia Ovidio al riguardo di Cadmo e Aretusa, perchè, se con la poesia converte l’uno in serpente e l’altra in fonte, io non ho nulla da invidiargli; perchè non mutò mai due nature una di fronte all’altra in maniera tale che entrambe le essenze cambiassero materia. Risposero contemporaneamente a tali mutamenti, cioè il fatto che il serpente divise la coda in due ed il ferito strinse tra di loro i piedi. Le gambe si appiccicarono con le cosce e con se stesse in maniera tale che, in poco tempo, la linea di giunzione non lasciava alcun segno che si notasse. Prendeva la coda divisa la figura che si perdeva dalla parte dell’uomo e la sua pelle diveniva molle, quella dall’altra parte dura. Io vidi le braccia entrare attraverso le ascelle e le zampe della bestia, che erano corte, allungarsi tanto quanto si accorciavano le prime. Poi le zampe posteriori, attorcigliate tra di loro, divennero il membro che l’uomo nasconde e lo sfortunato ebbe il suo diviso in due. Mentre il fumo vela di uno straordinario colore l’uno e l’altro e fa crescere i peli da una parte e dall’altra li fa cadere, uno si alzò e l’altro cadde a terra, non distogliendo però lo sguardo malvagio sotto il quale entrambi cambiavano il volto. Quello che era in piedi, trasse il muso verso le tempie e la materia che giunse là in eccesso formò le orecchie sulle gote che ne erano prive; ciò che non venne indietro ma si mantenne da quella materia in eccesso, formò il naso ed il viso ed ingrossò le labbra in misura adeguata. Quello che era accasciato, spinge il muso in avanti e ritira le orecchie verso la testa come fa la lumaca con le corna; e la lingua, che prima era unita e svelta a parlare, si divide e la biforcazione si richiude nell’altro; ed il fumo cessa. L’anima che era divenuta bestia fugge per la valle sibilando, l’altro sputa parlando dietro di lui. Poi gli volse le nuove spalle e disse all’altro: “Io voglio che Buoso corra, come ho fatto io, strisciando per questa strada”. Così io vidi la settima bolgia mutare e trasmutare; e mi si perdoni se, per la straordinarietà dell’argomento, la penna qui rifiuta la retorica. E sebbene i miei occhi fossero alquanto confusi e l’animo smarrito, quei due non poterono scappare tanto di soppiatto che io non scorgessi bene Puccio Sciancato; ed era colui che, solo, dei tre peccatori che erano giunti, non si era trasformato; l’altro era quello che tu, o Gaville, hai ucciso.

	</p>
	 </div>
	</div>