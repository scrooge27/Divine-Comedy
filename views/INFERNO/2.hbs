<div class="jumbotron" style="max-width: 600px;">
	    <div class="text-center">
	  <p class="lead">
	<ul class="list-group">
  <li class="list-group-item">Proemio alla I cantica</li>
  <li class="list-group-item">Timori e dubbi di Dante</li>
  <li class="list-group-item">Conforti di Virgilio: la discesa di Beatrice nel Limbo</li>
  <li class="list-group-item">Conforti di Virglio: Beatrice spiega il perchè della sua venuta</li>
  <li class="list-group-item">Dante si rinfranca</li>
</ul>

Il giorno se ne andava ed il cielo scuro toglieva gli esseri animati che sono in terra dalle loro fatiche; e solo io mi apprestavo a sostenere sia la battaglia del cammino, sia (quella) dell’angoscia, la quale sarà riferita dalla memoria. O muse, o alto ingegno, ora aiutatemi; o memoria che annotasti ciò che io vidi, qui il tuo valore sarà messo alla prova.
Io proruppi: “Poeta che mi guidi, guarda se la mia capacità/virtù è sufficiente, prima che tu mi affidi all’arduo viaggio. Tu dici che il padre di Silvio (Enea), essendo ancora in vita, andò nel mondo eterno, e vi stette con il corpo. Però, se Dio fu a lui favorevole, fu perchè stava pensando all’importante conseguenza che da lui sarebbe stata provocata, e questi (Enea) non sembra indegno ad un uomo di sapere; che fu eletto dal padre per giungere nell’empireo per la santa Roma ed il suo impero: la quale ed il quale, a dir la verità, furono stabiliti come il luogo santo dove siede il successore del grande Pietro. Per questo viaggio al quale tu dai vanto, egli intese cose che furono il motivo della sua vittoria e dell’autorità papale.
Vi andò poi San Paolo, per recare aiuto a quella fede che è il principio della via per la salvezza. Ma io, perchè devo andarci? O chi lo concede? Io non sono Enea nè Paolo;
per questa cosa nè io mi reputo degno nè gli altri mi reputano degno,
Perchè, se mi lascio indurre al cammino, temo che la mia venuta sia superba. Sii saggio; capisci meglio di quanto io non dica.”
E come è colui che non vuole ciò che (prima) ha voluto e cambia idea con l’avvento di nuovi pensieri, in maniera tale che si distoglie da quello che voleva all’inizio, così mi feci io in quel luogo oscuro, perchè, ripensandoci, condussi a termine l’impresa che all’inizio fu tanto ardua.
“Se io ho ben inteso il tuo discorso” rispose l’ombra di quel magnanimo “la tua anima è offesa da pusillanimità; la quale molte volte pervade l’uomo così che lo allontana da una onorata impresa, come quando una bestia scambia per pericolo un’ombra/ come fa una bestia spaventandosi vedendo una falsa veduta.
Affinchè tu ti liberi da questo timore, ti dirò perchè io venni e ciò che intesi nel primo momento in cui mi dolsi (sentii dolore) per te. Io ero tra coloro che sono sospesi, e una donna mi chiamò, era beata e bella a tal punto che io le chiesi di comandar (mi). I suoi occhi rilucevano più di una stella/della stella del mattino; e mi cominciò a dire soavemente e pacatamente, con una voce angelica nel suo favellare (parlare): “O anima gentile mantovana, di cui la fama ancora dura nel mondo, e durerà quanto il mondo dura/ la farà andare lontano, il mio amico, non del caso (che mi amò disinteressatamente), sul pendio deserto è messo  così in difficoltà nel cammino che si è voltato per la paura; e temo che si sia già smarrito così tanto a tal punto che io mi sia levata tardi al soccorso, a motivo di ciò che ho udito nel cielo riguardo a lui. Ora muoviti e con il tuo parlare forbito/elegante/adornato e con ciò che è necessario alla sua sopravvivenza, aiutalo, cosicchè io ne sia consolata. Io sono Beatrice, colei che ti fa andare; vengo dal luogo dove desidero tornare; mi spinse l’amore, che mi fa parlare. Quando sarò dinanzi al mio signore, spesso mi grazierò/vanterò di te davanti a lui.” Allora tacque, e poi cominciai io: “O unica donna di virtù/ o donna dalla unica virtù per la quale la specie umana oltrepassa ogni contenuto di quel cielo che ha i cerchi minori (il cielo della Luna; per Beatrice la specie umana supera tutto ciò che esiste sulla Terra, innalzandosi verso Dio),  il tuo ordine mi aggrada a tal punto che l’ubbidienza, se già fosse in esecuzione, mi sembrerebbe attuata tardi; non hai bisogno di nulla se non comunicarmi il tuo desiderio. Ma dimmi il motivo per cui non ti preoccupi di scendere quaggiù in questo centro dall’ampio luogo dove desideri tornare”.
“Dal momento che tu vuoi saper tanto in profondità, ti dirò brevemente”, mi rispose, “il motivo per il quale io non temo di venire qua dentro. Si deve temere solo di quelle cose che hanno la potenza di fare male a qualcuno; delle altre no, perchè non fanno paura. Io son (stata) fatta da Dio, per sua grazia, in maniera tale che la vostra miseria (infelicità) non mi sfiori, nè alcuna fiamma di questo incendio mi assalga. La Madonna, nobile, è nel cielo che si rattrista di questa difficoltà verso la quale ti mando, cosicchè lassù spezza il duro giudizio (divino). Questa chiamò (chiedere in dimando) Santa Lucia e disse - Ora ha bisogno di te il tuo fedele, ed io a te lo affido-. Lucia, nemica di ciascun (ogni) male, si mosse e venne al luogo dove io ero, mentre sedevo con Rachele. Disse:-Beatrice, vera lode di Dio, perchè non soccorri colui che ti amò tanto, a tal punto che uscì dalla schiera del popolo per te?
Non senti tu la sofferenza del suo pianto, non vedi tu la morte che egli combatte sul fiume impetuoso sul quale il mare non prevale?-. Al mondo non vi furono mai persone rapide a fare il proprio comodo o a fuggire il proprio danno come me, che dopo aver sentito tali parole, venni qua giù dal mio beato posto, fidandomi della tua parola saggia e decorosa, che onora te come coloro che l’hanno udita.” Dopo che mi ebbe spiegato questo, volse lacrimando gli occhi lucenti, motivo per cui rese il mio venire più rapido. E venni a te come ella ha voluto: ti sottrassi da quella bestia cui eri innanzi e che ti privò del breve cammino del bel colle. Dunque: cosa c’è? Perchè indugi, perchè nutrisci tanta vigliaccheria nel cuore, perchè non hai coraggio e sicurezza, dopo che tali tre donne benedette si preoccupano di te nella corte celeste e la mia parola ti promette tanto bene?”. Come i fiorellini chinati e chiusi per il freddo notturno, dopo che il sole li illumina, si drizzano tutti aperti nel loro stelo, così mi feci io rispetto al mio coraggio abbattuto, e mi accorse al cuore un ardire tanto buono, che cominciai, come persona affrancata (dalla paura)/rinfrancata, a dire: “Oh misericordiosa colei che mi soccorse! E tu gentile che ubbidisti presto alle veraci parole che ti disse! Tu mi hai così predisposto con desiderio  il cuore al venire attraverso le tue parole, che io sono tornato nel primo proposito. Ora va’, che un solo volere è quello di entrambi: tu duca, tu signore e tu maestro”. Così gli dissi; e dopo che si fu mosso, entrai per (nel)  il cammino arduo e selvaggio.

	</p>
	 </div>
	</div>