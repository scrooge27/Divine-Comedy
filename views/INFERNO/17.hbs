<div class="jumbotron" style="width: 1200px; background-color:#ff5050">
	    <div class="text-center">
	  <p class="lead">
	  <img src="17.jpg" class="img-fluid" alt="Responsive image" style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color: #ff704d;">Il demonio Gerione</li>
  <li class="list-group-item" style="background-color: #ff704d;">Dante da solo va ad osservare gli usurai</li>
  <li class="list-group-item" style="background-color: #ff704d;">Aspre parole di un dannato</li>
  <li class="list-group-item" style="background-color: #ff704d;">Discesa su Gerione al cerchio VIII</li>
</ul>
	




CERCHIO VII-3°GIRONE

“Ecco la belva con la coda appuntita, che attraversa i monti e spezza muri e armi! Ecco colei che appesta tutto il mondo!” La mia guida cominciò a parlarmi così; e le accennò di venire al bordo, vicino al termine delle rocce su cui camminavamo. E quella sporca raffigurazione della frode si avvicinò e fece arrivare la testa ed il busto, ma non portò la coda sulla riva. La sua faccia era quella di una persona giusta, tanto aveva un bell’aspetto esternamente, mentre tutto il corpo era di un serpente; aveva due zampe pelose fino all’altezza delle ascelle; il dorso, il petto ed entrambi i fianchi erano decorati con intrecci e striature. Nè drappi tartari  o turchi, nè tessuti composti da Aracne furono dotati di più colori, sommesse e sovrapposte di questi. Come talvolta stanno ormeggiate le chiatte, che sono in parte in acqua ed in parte in terra, e come là, tra gli sporchi Tedeschi, il castoro si prepara ad andare a caccia, così la pessima belva stava sull’orlo di pietra che è circondato dal deserto. Muoveva la sua coda nel vuoto, torcendo verso l’alto la coda velenosa che era armata con una punta da scorpione. La mia guida disse: “Ora è necessario che il nostro cammino devi un po’ verso quella bestia malvagia che là giace”. Perciò scendemmo sul lato destro, e facemmo dieci passi sull’orlo, per evitare la sabbia e le fiamme. E quando fummo giunti da lei, vidi un po’ più in là che della gente sedeva sulla sabbia vicina al baratro. Qui il maestro: “Affinchè tu faccia una completa esperienza di questo girone”, mi disse, “va’, ed osserva la loro condotta. Che le tue parole siano brevi là; fintanto che non torni, parlerò con questa bestia, affinchè ci conceda le sue robuste spalle”. Così, tutto solo, su per il bordo di quel settimo cerchio andai dove sedeva la gente triste. Il loro dolore scoppiava fuori dagli occhi in lacrime; di qua e di là si proteggevano con le mani, ora dalle fiamme ed ora dal suolo incandescente; non agiscono in maniera dissimile i cani d’estate, ora col muso, ora con le zampe, quando sono morsi da pulci, da mosche o da tafani. Dopo che rivolsi lo sguardo verso alcuni volti, sui quali cade il doloroso fuoco, non ne riconobbi nessuno; ma mi accorsi che a ciascuno pendeva dal collo un sacchetto che aveva un qualche colore ed un qualche stemma, e quindi pare che il loro sguardo si nutrisca nel vederlo. E come tornai a guardare tra di loro, vidi su una borsa gialla un’immagine azzurra che aveva il muso e l’atteggiamento di un leone. Poi, facendo procedere il corso del mio sguardo, ne vidi un’altra rossa come il sangue che mostrava un’oca più bianca del burro. Ed un tale che aveva il suo sacchetto bianco decorato con una grossa scrofa azzurra, mi disse: “Cosa ci fai in questo cerchio? Ora vattene; e poichè sei ancora vivo, sappi che il mio concittadino Vitaliano siederà qui alla mia sinistra. Tra questi fiorentini io sono padovano: molte volte mi rintronano le orecchie gridando: “Venga il grande cavaliere, che porterà la borsa con tre arieti!” . A questo punto storse la bocca e ne trasse fuori la lingua, come un bue che si lecchi il naso. Ed io, temendo che il fermarmi troppo preoccupasse colui che da poco mi aveva ammonito (si era raccomandato), mi allontanai dalle anime stanche. Trovai la mia guida che era già salita sulla groppa dell’orribile animale, e mi disse: “Ora sii forte e coraggioso. Ormai si scende per tali scale; monta davanti a me, perchè io voglio essere in mezzo, cosicchè la coda non possa farti del male”. Come è colui che ha così da vicino il brivido della febbre quartana, che ha già le unghie livide, e trema tutto anche solo al vedere un’ombra, tale divenni io all’udire le parole che mi erano state rivolte; ma la vergogna mi mosse le sue minacce, che rendono un servo forte dinanzi ad un buon signore. Io mi sedetti sopra a quelle spallacce; desiderai dire così, ma come pensai non emisi un suono: “Fa’ in modo di abbracciarmi”. Ma egli, che mi venne in aiuto in altre occasioni, non appena salii con le braccia mi cinse e mi sostenne; e disse: “Gerione, ora muoviti: che i giri siano ampi e che la discesa sia lenta; pensa al carico fuori dall’ordinario che porti”. Come la barca si allontana dalla riva muovendosi all’indietro, così quindi si staccò; e dopo che si sentì libero da tutto, rivolse la coda là dove si trovava il petto, e mosse quella, tesa, come un’anguilla, e con le zampe raccolse l’aria verso di sè. Non credo che vi fosse una paura maggiore della mia in Fetonte quando lasciò andare le briglie, a causa delle quali il cielo, come si vede ancora, si bruciò (dando origine alla Via Lattea); nè nel povero Icaro quando sentì le spalle perdere le penne a causa della cera scaldata, mentre il padre gli gridava: “Non sei sulla strada giusta!”, quando mi accorsi che ero circondato dall’aria da ogni parte e che non vedevo nulla oltre alla belva. Essa se ne va, nuotando lentamente; ruota e discende, ma non me ne accorgo se non per il fatto che il vento mi sferza di sotto ed il viso. Udivo già sulla destra l’acqua che determinava di sotto un orribile scroscio, tanto sporgo in giù la testa con lo sguardo. Allora fui più accorto all’arrivo/più impaurito dell’altezza, perciò vidi fuochi e sentii pianti; quindi tremando mi stringo più saldamente. E poi vidi, perchè prima non vedevo davanti, la discesa ed il girare attraverso i grandi tormenti che si avvicinavano da diversi punti. Come il falcone che è stato a lungo in volo, che senza vedere richiamo o uccello fa dire al falconiere: “Ahimè, ti abbassi!”, discende stanco da dove si muove velocemente, attraverso cento manovre, e si pone lontano dal suo padrone, sdegnoso e crucciato; così ci pose sul fondo Gerione proprio ai piedi della rocca che si stagliava davanti e, dopo che fummo scesi, si dileguò come la freccia dall’arco.

	</p>
	 </div>
	</div>