<div class="jumbotron" style="max-width: 600px;">
	    <div class="text-center">
	  <p class="lead">
	  <ul class="list-group">
  <li class="list-group-item">Discesa al secondo cerchio: Minosse</li>
  <li class="list-group-item">I lussuriosi</li>
  <li class="list-group-item">Virgilio indica a Dante alcuni personaggi famosi</li>
  <li class="list-group-item">Colloquio con Francesca da Rimini</li>
</ul>
	
	CERCHIO II: i lussuriosi
Contrappasso per analogia (le anime sono travolte costantemente dalla bufera  
infernale così come in vita furono travolte dal desiderio carnale)

Così discesi dal primo cerchio giù nel secondo, che circonda meno spazio e tanto più dolore, che spinge al lamento. Vi sta Minosse in maniera terrificante, e ringhia: esamina le colpe all’entrata; giudica e manda i dannati alla propria destinazione in base a quante volte avvolge la coda. Dico che quando l’anima nata per sua disgrazia gli viene davanti, confessa ogni cosa: e quel conoscitore dei peccati vede quale luogo dell’Inferno è adatto ad essa; si cinge con la coda tante volte quanti gradini vuole che l’anima sia messa in basso. Dinanzi a lui ce ne sono sempre molte: vanno l’una dopo l’altra al giudizio, confessano ed ascoltano (la pena) e poi sono fatte precipitare verso il basso. “O tu che vieni all’ostello/ al luogo doloroso”, mi disse Minosse quando mi vide, lasciando l’atto di un così importante compito, “sta attento a come entri e di cosa fidarti; che non ti inganni l’ampiezza dell’ingresso!”. Ed il mio comandante a lui: “Perchè continui a gridare? Non impedire il suo cammino voluto dal fato: si vuole così là dove può essere fatto  ciò che si desidera, e non chiedere di più”. Ora incominciano a farsi sentire le grida dolorose; ora sono giunto là dove mi sconforta molto pianto. Io giunsi in un luogo privo di ogni luce, il quale muggisce come fa il mare per la tempesta, se è battuto da venti opposti. La bufera infernale, che non si placa mai, conduce gli spiriti con la sua violenza; li molesta voltandoli e percuotendoli. Quando giungono davanti alla frana, qui (aumentano) le grida, il pianto ed il lamento; qui bestemmiano la potenza divina. Compresi che a questo tormento sono condannati i peccatori carnali, che sottomettono la ragione al desiderio. E come le ali portano gli stormi in inverno (a disporsi) in una schiera larga e fitta, così quel soffio conduce gli spiriti cattivi di qua, di là, di giù e di su; nessuna speranza mai li conforta, non di pausa, ma neanche di diminuzione di pena. E come le gru volano cantando i propri lamenti, disponendosi nell’aria in fila (una dopo l’altra), così io vidi venire, emettendo lamenti, delle ombra portate dalla suddetta tempesta; per questo motivo io dissi: “Maestro, chi sono quelle persone che l’aria nera punisce in questo modo?”. 
“La prima di coloro dei quali tu vuoi sapere notizie”, mi disse quello allora, “fu imperatrice di molti popoli. Fu dedita al vizio della lussuria, a tal punto che rese lecito ciò che piace nella sua giurisdizione, per togliere il disonore/torto nel quale era incorsa. Ella è Semiramide, della quale si legge che succedette a Nino e fu sua sposa: governò la terra che il Sultano regge. L’altra è colei che si uccise per amore e ruppe il giuramento alle ceneri di Sicheo; poi c’è Cleopatra lussuriosa. Vedi Elena, per la quale fu necessario tanto tempo colpevole, e vedi il grande Achille, che combattè per amore. Vedi Paride, Tristano”; e mi mostrò e mi nominò col dito più di mille ombre, le quali furono allontanate dalla nostra vita dall’amore. Dopo che io ebbi ascoltato il mio maestro (dotto=sapiente) nominare le donne antiche ed i cavalieri, sopraggiunse la misericordia, e fui quasi perduto. Io cominciai: “Poeta, parlerei volentieri a quei due che vanno insieme e paiono essere così leggeri al vento”. Ed egli a me: “Vedrai quando saranno più vicino a noi; e tu allora li pregherai in nome di quell’amore che li conduce, ed essi verranno”. Così, veloce come il vento che li avvicina a noi, mossi la voce (dissi): “O anime tormentate, venite a parlarci se nessuno (Dio) lo nega”. Come colombe chiamate dal desiderio, con le ali sollevate ma ferme al dolce nido, vengono per l’aria, portate dal desiderio; il grido affettuoso fu così forte che tali persone escono dalla schiera dove si trova Didone, venendo verso di noi attraverso l’aria maligna.
“O essere vivo grazioso e benigno che vai a trovare per l’aria scura noi che tingemmo di sangue il mondo, se fosse (a noi) amico il re dell’universo, noi lo pregheremmo per la tua pace, poichè hai pietà del nostro male perverso. Noi ascolteremo e vi parleremo di quel che volete ascoltare e di cui volete parlare, mentre il vento, come fa, qui non soffia (tace). La terra dove nacqui sta sul mare dove il Po sfocia per avere pace coi suoi affluenti. Amore, che attecchisce rapido al cuore nobile, si prese questo dalla bella persona (vivente) che mi fu tolta; e l’intensità ancora mi colpisce. Amore, che non consente a nessuno che sia amato di non amare a sua volta, mi prese così fortemente della bellezza di costui, che, come vedi, ancora non mi abbandona. Amore ci condusse ad un’unica morte. Il cerchio dei traditori dei parenti (Caina) attende chi spense la nostra vita”. Queste parole ci furono sporte da loro. Quando io compresi quelle anime colpite, chinai il viso, e lo tenni basso fintanto che il poeta mi disse: “A cosa pensi?”. Quando risposi, cominciai: “Oh stanco, quanti dolci pensieri, quanto desiderio portò costoro al doloroso passo (il passo che porta al peccato)!”. Poi mi rivolsi a loro e parlai io, e cominciai: “Francesca, le tue sofferenze mi fanno triste e pio fino alle lacrime. Ma dimmi: al tempo dei dolci sospiri, per quali fatti e in che modo permise Amore che conosceste i dubbiosi desideri?”. E quella a me: “Non vi è maggior dolore che ricordarsi del tempo felice nella tristezza; e ciò lo sa il tuo maestro. Ma se hai tanta premura di conoscere l’origine del nostro amore, ti racconterò come qualcuno che piange mentre parla. Un giorno leggevamo per svago di come Amore prese Lancillotto; eravamo soli e senza alcun sospetto (di peccato). Per più volte quella lettura ci fece sollevare lo sguardo e ci scolorì il viso; ma fu un solo punto quello che ci vinse. Quando leggemmo che il desiderato sorriso veniva baciato da un così famoso amante, questi, che mai da me sarà diviso/non fu diviso, mi baciò la bocca tutto tremante. Galeotto furono il libro e l’autore: quel giorno non vi leggemmo (mai) più avanti. Mentre uno spirito disse ciò, l’altro piangeva; cosicchè la compassione venne meno come se stessi morendo. E caddi come cade un corpo morto.

	</p>
	 </div>
	</div>