<div class="jumbotron" style="width: 1200px; background-color:#ff5050">
	    <div class="text-center">
	  <p class="lead">
	  <img src="12.jpg" class="img-fluid" alt="Responsive image" style="width: 400px; height: 500px">
	<ul class="list-group" style="margin-bottom: 30px;">
	<li class="list-group-item" style="background-color: #ff704d;">Il Minotauro</li>
  <li class="list-group-item" style="background-color: #ff704d;">Origine delle ‘ruine’ infernali</li>
  <li class="list-group-item" style="background-color: #ff704d;">Il Flegetonte ed i centauri</li>
  <li class="list-group-item" style="background-color: #ff704d;">Incontro con Chirone</li>
  <li class="list-group-item" style="background-color: #ff704d;">Nesso mostra a Dante alcuni violenti</li>
</ul>


CERCHIO VII-1°GIRONE: gli omicidi
Contrappasso per analogia ed opposizione (poichè hanno versato sangue, gli omicidi sono immersi nel Flegetonte, fiume di sangue bollente, ad una profondità diversa a seconda della gravità del loro peccato; inoltre i loro custodi, i centauri, sono metà bestie e metà uomini e ciononostante si comportano in maniera civile, al contrario dei dannati, il cui peccato li fa agire in maniera animalesca)

Il luogo dove giungemmo scendendo la riva era scosceso e, per quel che si scorgeva, tale che ogni vista ne avrebbe ribrezzo. Come è quella frana che colpì l’Adige a sud di Trento, o a causa di un terremoto, o per il mancamento della base per erosione, che dalla cima del monte, da dove si mosse, alla base, le rocce sono così scoscese che consentirebbero la discesa a chi si trovasse in alto: tale era la discesa di quel burrone; e sulla punta della spianata incrinata era distesa l’infamia di Creta, che fu concepita nella falsa vacca; e quando ci vide, morse se stesso, così come colui la cui ira interiore prevale. Il mio saggio gridò verso di lui: “Forse credi che sia qui giunto il signore di Atene che ti ha portato alla morte lassù nel mondo? Vattene, bestia, perchè questi non è guidato da tua sorella (Arianna), ma va a vedere le vostre punizioni”. Come è quel toro che si scioglie dai lacci in quel momento in cui ha ricevuto il colpo mortale e che non sa dove andare, ma saltella qua e là, io vidi il Minotauro agire in tale maniera; e quello (Virgilio)  pronto gridò: “Corri al varco mentre è infuriato, è bene che tu scenda”. Così riprendemmo il nostro cammino giù per l’ammasso di quelle pietre che spesso si muovevano sotto i miei piedi per il peso inusuale (quello di un corpo vivo). Io camminavo pensieroso quando quello disse: “Stai forse pensando a questa frana, che è sorvegliata dall’ira bestiale che ho appena spento? Ora voglio che tu sappia che l’altra volta che io sono sceso quaggiù nel basso inferno, questa roccia non era ancora franata. Ma certamente poco prima,  se ricordo bene, che venisse colui che tolse a Lucifero il gran bottino del Limbo, l’alta valle fetida tremò da tutte le parti, a tal punto che pensai che l’universo provasse amore e dovesse tornare al caos; ed in quel momento questa vecchia roccia, qui ed altrove, franò. Ma punta gli occhi a valle, perchè si avvicina il fiume di sangue  in cui bolle chi ha peccato di violenza verso gli altri”. Oh cieco desiderio e folle ira, che ci sproni così tanto nella vita terrena/mortale ed in quella eterna ci immergi (nel Flegetonte) con così grande tormento! Io vidi un’ampia fossa descritta ad arco, in quanto abbraccia tutta la pianura, secondo quanto mi aveva detto la mia guida; e tra la parete del cerchio e la fossa correvano in fila dei centauri, armati di frecce, come erano soliti andare a caccia nel mondo terreno.
Vedendoci scendere, ognuno si fermò, e tre si allontanarono dal gruppo con archi e frecce scelti precedentemente; ed uno gridò da lontano: “A quale pena venite voi che scendete il pendio?  Ditelo, da lì, altrimenti scocco la freccia”. Il mio maestro disse: “Daremo la risposta a Chirone quando saremo appresso; con tuo danno la tua volontà fu sempre così impulsiva”. Poi mi toccò e disse: “Quello è Nesso, che morì a causa della bella Deianira e compì da sè la propria vendetta. E quello di mezzo, che si guarda il petto, è il grande Chirone, che allevò Achille; quell’altro è Folo, che fu assai pieno d’ira. Vanno intorno al fosso a grandi gruppi, colpendo con le frecce ogni anima che si tira su nel sangue più di quanto sia stato concesso dalla sorte verso la sua colpa”. Noi ci avvicinammo a quelle bestie veloci; Chirone prese una freccia e con la cocca si portò la barba dietro alle mascelle. Quando ebbe scoperto la grande bocca, disse ai compagni: “Vi siete accorti che quello lì dietro muove ciò che tocca? Così non sono soliti fare i piedi dei morti”. E la mia buona guida, che gli era già giunta al petto, dove le due nature si congiungono (l’umana e la ferina), rispose: “Certo che è vivo, e devo mostrargli da solo la valle oscura; la necessità lo conduce qui e non il piacere. Una tale (Beatrice) si allontanò dal Paradiso per affidarmi questo compito straordinario: non è un ladro (violento contro i beni altrui) nè io in quanto anima. Ma in nome del volere divino per cui muovo i miei passi per una strada così selvaggia, dacci uno dei tuoi, a cui noi possiamo stare vicino, e che ci mostri il punto dove guadare e che porti costui sulla groppa, perchè non è uno spirito che va per l’aria (vola)”. Chirone si rivolse a destra e disse a Nesso: “Vieni qua e guidali e se incontri qualche altra schiera falla scansare”. Quindi ci muovemmo con la scorta sicura, lungo la riva del fiume bollente, da dove i dannati lanciavano urla. Io vidi gente immersa fino alle sopracciglia; ed il grande centauro disse: “Essi sono tiranni che commisero violenza nel sangue e nell’aver denaro. Qui si piangono le violenze spietate; qui ci sono Alessandro ed il feroce Dionigi, che fece patire di dolore la Sicilia per numerosi anni. E quella fronte dai capelli neri è Azzolino; e quell’altro che è biondo è Opizzo da Este, che sicuramente fu ucciso dal figliastro su nel mondo terreno”. Allora mi voltai verso il poeta ed egli disse: “Questi ti sia primo, ed io secondo (= fidati delle sue parole)”. Poco più avanti il centauro si fermò sopra della gente che sembrava uscire fino alla gola da quella sorgente calda. Ci mostrò un’ombra sola in un angolo, dicendo: “Quello trafisse/ferì in chiesa il cuore che ancora gronda sangue sul Tamigi/che ancora si venera sul Tamigi”. Poi vidi gente che teneva fuori dal fiume la testa ed anche tutto il busto; e di questi ne riconobbi molti. Così, mano a mano il livello del sangue si abbassava, a tal punto che scottavano soltanto i piedi; e quindi il nostro passaggio avvenne attraverso il fosso. “Così come vedi che da questa parte la sorgente calda si abbassa di livello”, disse il centauro, “voglio che tu intenda che da quest’altra, mano a mano che il fiume si fa più profondo, si ricongiunge infine dove è punita la tirannia. Da questa parte la giustizia divina punisce Attila, che fu un flagello sulla terra, Pirro e Sesto; ed in eterno spreme le lacrime che fa sgorgare con il calore/che fan tutt’uno con il sangue, da Rinier da Corneto a Rinier Pazzo, che portarono tanta guerra alle strade”. Poi si girò e passò nuovamente il tratto di acqua bassa/il guado.

	</p>
	 </div>
	</div>