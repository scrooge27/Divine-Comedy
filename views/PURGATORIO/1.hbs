<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="1.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Proemio della cantica</li>
  <li class="list-group-item" style="background-color:#33cc33">Dante osserva le quattro stelle; Catone</li>
  <li class="list-group-item" style="background-color:#33cc33">Rimprovero di Catone e risposta di Virgilio</li>
  <li class="list-group-item" style="background-color:#33cc33">Replica di Catone a Virgilio</li>
  <li class="list-group-item" style="background-color:#33cc33">Virgilio lava il viso di Dante e lo cinge con un giunco</li>
</ul>
	


CUSTODE: Catone uticense

Ormai l’imbarcazione del mio ingegno, che lascia dietro a sè un mare assai malvagio, alza le vele per navigare su acque migliori; e narrerò del secondo regno in cui lo spirito umano si purifica e diviene così degno di salire al cielo. Ma adesso risorga la poesia morta, o sante Muse, dal momento che sono vostro; e qui si elevi assai Calliope, facendo seguito al mio poetare con quel suono a causa del quale alle Pieridi sventurate fu inferto un colpo tale che perdettero la speranza del perdono. Un dolce colore di zaffiro d’oriente, che si riscontrava nell’aspetto sereno dell’aria, pura fino al primo cielo, restituì gioia al mio sguardo, non appena uscii fuori dalla voragine infernale, che mi aveva rattristato gli occhi ed il cuore. Il bel pianeta che spinge ad amare (Venere) brillava ad est, offuscandola luminosità della costellazione dei Pesci al seguito. Io mi volsi sul lato destro e osservai l’emisfero australe e vidi quattro stelle che non furono mai viste se non da Adamo ed Eva. Il cielo sembrava godere della loro luce: oh emisfero boreale vedovo, dal momento che sei privato della vista di quelle stelle! Non appena ebbi distolto lo sguardo da esse, volgendomi un po’ verso l’altro emisfero, là dove la stella polare era già svanita, vidi vicino a me un vecchio da solo, degno di tanta rispetto a vedersi che un figlio non ne deve di più a suo padre. Portava una barba lunga e brizzolata, simile ai suoi capelli, che ricadevano sul petto in due ciocche. I raggi delle quattro stelle illuminavano a tal punto il suo volto, che io lo vedevo come fosse illuminato dal sole. “Chi siete voi che seguendo il verso opposto dell’Acheronte siete sfuggiti alla prigione eterna?” , disse egli, scuotendo quelle nobili ciocche. Chi vi ha  guidati, o cosa vi funse da lume, uscendo fuori dalle immense tenebre che rendono sempre nera la valle infernale? Si sono spezzate in tal modo le leggi dell’Inferno? O è avvenuto un qualche straordinario mutamento nelle decisioni celesti, dal momento che voi, dannati, giungete ai miei territori? La mia guida allora mi afferrò, e con parole, con le mani e con i gesti mi fece inginocchiare. Poi gli rispose: “Non sono venuto di mia iniziativa: una donna è scesa dal cielo e a motivo delle sue preghiere venni in aiuto di questi come compagno. Ma dal momento che vuoi che ti si racconti di più sulla nostra condizione, come essa è veramente, non può essere mia volontà che ti sia negata una spiegazione. Costui non ha mai visto la morte, ma a causa della sua superbia vi fu vicino, che gli rimaneva poco tempo. Così come ti ho detto, fui mandato da questi per salvarlo; e non vi era altra via fuorchè questa, per la quale mi sono inoltrato. Gli ho mostrato tutta la gente peccaminosa; ed ora voglio mostrargli quegli spiriti che si purificano sotto la tua custodia. Sarebbe lungo da spiegare come l’ho condotto fino a qui; dall’alto scende una forza che mi aiuta a condurlo per vederti e udirti. Ora ti piaccia accogliere il suo arrivo: va cercando la libertà, che è assai preziosa, come sa chi per essa rinuncia alla vita. Tu lo sai, perchè grazie al desiderio di libertà la morte ad Utica non fu per te amara, dove lasciasti il corpo che nel grande giorno sarà assai luminoso. Gli editti eterni non sono spezzati da noi, perchè costui è vivo ed io non sono stretto da Minosse; ma vengo dal cerchio dove si trovano gli occhi casti della tua Marzia, che a vedersi ancora ti prega, o sacro cuore, che la consideri tua: in nome del suo amore, quindi, piegati a noi. Lasciaci andare per le tue sette cornici, ti ringrazierò davanti a lei, se accetti di essere menzionato laggiù”. “Marzia piacque tanto ai miei occhi mentre fui in vita”, disse egli allora, “che feci per lei qualunque cosa volesse da me. Ora che risiede al di là del fiume infernale non mi può più smuovere, in nome di quella legge che fu fatta quando io ne uscii fuori. Ma se una donna del cielo ti muove e ti sostiene, come tu dici, non c’è bisogno di lusinghe: basta che mi preghi in suo nome. Va’, dunque, e fai in modo di cingere costui con un arbusto flessibile e liscio e di lavargli il viso, in maniera tale da pulirlo da ogni sudiciume; perchè non sarebbe opportuno, avendo lo sguardo coperto da una qualche nebbia, presentarsi al primo guardiano, che è un angelo del paradiso. Questa isoletta, nelle sue rive più basse, là dove è battuta dalle onde, tutt’intorno produce giunchi sul molle fango; nessun’altra pianta che sviluppi una fronda o lignifichi vi può crescere, perchè non asseconda le percosse (delle onde/del vento). E che poi il vostro ritorno non avvenga da qui; il sole, che ormai sorge, vi mostrerà come prendere una salita più agevole per il monte”. Così sparì; ed io mi alzai in piedi senza parlare e mi ritrassi verso la mia guida, volgendole lo sguardo. Egli cominciò: “Figliolo, segui i miei passi: torniamo indietro, perchè di qua la pianura discende verso il suo punto più basso”. L’alba scacciava l’ultima ora della notte, che fuggiva di fronte a lei, cosicchè da lontano vidi il baluginare dell’acqua. Noi procedevamo per la pianura solitaria come chi ritrova la strada perduta, al quale, fintanto che non l’ha raggiunta, pare di camminare invano. Quando giungemmo là dove la rugiada si oppone/combatte al/con il sole, perchè è in quel punto dove, all’ombra, evapora poco, il mio maestro pose entrambe le mani, aperte dolcemente, sull’erbetta: allora io, che fui attento al suo agire, porsi verso di lui le guance segnate dalle lacrime: quindi scoprì il colore del viso che l’inferno aveva nascosto. Giungemmo poi sulla spiaggia deserta, la quale non vide mai le sue acque venir solcate da uomo che poi sia capace di tornare indietro. Qui mi cinse così come Catone aveva stabilito: che meraviglia! Perchè quando egli scelse l’umile pianta, essa rispuntò subito tale e quale a prima là dove l’aveva strappata.

	</p>
	 </div>
	</div>