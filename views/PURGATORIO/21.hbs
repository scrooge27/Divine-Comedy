<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Apparizione di Stazio</li>
  <li class="list-group-item" style="background-color:#33cc33">Stazio spiega le ragioni del terremoto e del canto</li>
  <li class="list-group-item" style="background-color:#33cc33">Stazio si presenta ed esalta l’Eneide</li>
  <li class="list-group-item" style="background-color:#33cc33">Imbarazzo di Dante; omaggio di Stazio a Virgilio</li>
</ul>
	
Mi tormentava il naturale desiderio di  sapienza che mai si sazia se non con l’acqua di cui la donna samaritana domandò la grazia, e mi incalzava ad affrettarmi dietro alla mia guida lungo la strada ingombra, ed insieme mi addoloravo per la giusta punizione. Ed ecco, così come Luca scrive che Cristo, già uscito/risorto dalla nicchia del sepolcro, apparve ai due discepoli che erano in cammino, ci apparve un’anima, e veniva dietro di noi, che eravamo attenti a non pestare la calca giacente; e non ci rendemmo conto di quella, bensì ella parlò prima, dicendo: “O fratelli miei, che Dio vi conceda la pace”. Noi ci volgemmo subitamente, e Virgilio restituì all’anima il saluto che a ciò si addice. Poi cominciò a dire: “Che ti accolga in pace nel beato regno la vera giustizia che mi rilega in eterno esilio”. “Come?!”, disse egli, ed intanto procedevamo spediti: “se voi siete anime che Dio non ritiene degne del Paradiso, chi vi ha guidato tanto a lungo per il suo monte?”. Ed il mio maestro: “Se tu osservi bene i segni che costui porta e che l’angelo incide, capirai giustamente che è necessario che questi regni insieme ai beati. Ma dal momento che colei che fila notte e giorno non aveva ancora completato la conocchia che Cloto stabilisce e avvolge per ciascuno, la sua anima, che è mia e tua sorella, non poteva salire da sola venendo in su, in quanto non vede ancora alla nostra maniera. Per cui io fui portato fuori dall’ampia valle infernale per mostrargli ciò, e gli mostrerò oltre per quanto lo potrà condurre il mio insegnamento. Ma dimmi, se lo sai, perchè la montagna ha dato prima tali scossoni, e perchè è parso che gridasse all’unisono fino alle sue pendici bagnate dal mare”. Egli passò, con la sua domanda, talmente tanto attraverso la cruna del mio desiderio (lo azzeccò), a tal punto che con la sola speranza (di una risposta) la mia sete si fece più pacata. E quello cominciò a dire: “Non c’è cosa che l’ordinamento della montagna percepisca senza un criterio, o che sia fuori dal comune. Questo luogo è libero da ogni variazione atmosferica: può esserci motivo di quello che il cielo riceve da sè per sè, e non altro. Per cui non la pioggia, non la grandine, non la neve, non la brina cade più in su della scaletta dai tre gradini; non appaiono nuvole fitte né rade, né lampi, né l’arcobaleno, che sulla terra cambia spesso posizione; vapori secchi non vengono esalati più in alto dei tre gradini di cui ho parlato, dove poggia i piedi l’angelo portinaio. Forse più in basso trema più o meno forte, ma quassù non tremò mai a causa di un vento che sia sprigionato all’interno della terra. Trema qui, invece, quando una qualche anima si sente purificata, così che si alza o si muove per salire in alto; ed il grido di cui parlasti la accompagna. Solamente il desiderio è prova della purificazione, desiderio che, completamente libero di cambiare condizione, coglie l’anima e le giova nella volontà. Anche prima vuole la salvezza, ma è impedita nel raggiungerla da quella volontà condizionata che la giustizia divina, in contrapposizione alla volontà assoluta, spinge all’espiazione della pena così come in vita fu spinta al peccato. Ed io, che sono rimasto a giacere per questa pena più di cinquecento anni, proprio ora ho sentito la libera volontà di uno stato migliore: perciò avete sentito il il terremoto e gli spiriti devoti rendere grazie lungo il monte a quel Signore, affinché presto li mandi su”. Così ci disse; e siccome si gode nel bere tanto quanto è grande la sete, non saprei dire quanto vantaggio mi rese quello. E la saggia guida: “Ormai comprendo la natura della rete che vi trattiene qui e come vi si viene liberati, e del perchè qui trema la terra e di che cosa gioite insieme. Ora che ti sia gradito farmi sapere chi fosti e fammi capire con le tue parole perchè sei stato disteso qui per tanti secoli”. 
“Nel tempo in cui il buon Tito, con l’aiuto del sommo re, vendicò i fori/le piaghe da cui uscì il sangue venduto da Giuda, io vissi di là, con molta di quella fama che è maggiormente duratura e conferisce più onore (quella di poeta) ”, rispose quello spirito, “ma non ancora convertito. Il soffio della mia voce fu tanto dolce che, sebbene fossi nato a Tolosa, mi trasse a sè Roma, dove meritai di avere le tempie cinte di mirto; sulla terra la gente ancora mi ricorda come Stazio: scrissi di Tebe, e poi del grande Achille; ma morii in itinere con la seconda fatica. Origine del mio ardore poetico furono le scintille della fiamma divina, che mi scaldarono, fiamma dalla quale sono accesi più di mille; parlo dell’Eneide, la quale mi fu da madre e da nutrice nel poetare: senza di essa non avrei firmato qualcosa che valesse una dracma. E affinchè fossi vissuto sulla terra al tempo di Virgilio, consentirei che trascorresse un anno in più del dovuto prima della mia dipartita dal Purgatorio. Queste parole fecero voltare Virgilio verso di me con un volto che, tacendo, diceva: “Taci”; ma la volontà non sempre può fare tutto/non sempre ha la meglio, dal momento che il riso ed il pianto sono così veloci inseguitori dei sentimenti da cui nascono, che assecondano meno la volontà nei più schietti. Io sorrisi appena/solamente come chi stia ammiccando; per cui l’anima tacque e mi guardò attentamente negli occhi, dove è più evidente il sentimento; e “Che tanta fatica ti si risolva in grazia”, disse, “ma perché il tuo volto mi ha poco fa manifestato un abbozzo di sorriso?”. Ora sono io incalzato da una parte e dall’altra: una mi fa tacere, l’altra supplica che io parli; per cui io sospiro e sono capito dal mio maestro, e questi mi dice: “Non aver paura di parlare; spiegati invece e digli quello che costui chiede con tanta insistenza/tanto interesse”. Quindi io: “Forse ti stupisci, o vecchio spirito, per la risata che ho fatto; ma voglio che ti prenda maggiore ammirazione. Costui che guida verso l’alto il mio sguardo, è quel Virgilio dal quale hai tratto ispirazione per cantare riguardo  agli uomini ed agli dei. Se hai pensato che la mia risata fosse suscitata da qualche altro motivo, ritienilo come falso e piuttosto ritienilo essere dovuto alle parole che hai detto riguardo a lui.”
Si chinava ormai per abbracciare i piedi alla mia guida, quando egli disse: “Fratello, non farlo, perchè tu sei un’anima e vedi un’anima”. E quello, alzandosi: “Ora puoi capire la grandezza dell’amore che provo per te, dal momento che io dimentico la nostra natura di anime, trattando le ombre come cose materiali”.

	</p>
	 </div>
	</div>