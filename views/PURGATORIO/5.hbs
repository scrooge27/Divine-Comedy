<div class="jumbotron"  style="width: 1200px; background-color:#009933">
	    <div class="text-center">
	  <p class="lead">
	  <img src="5.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Dante e Virgilio lasciano i pigri; rimprovero di Virgilio</li>
  <li class="list-group-item" style="background-color:#33cc33">Incontro con le anime dei morti di morte violenta</li>
  <li class="list-group-item" style="background-color:#33cc33">Colloquio con Iacopo del Cassero</li>
  <li class="list-group-item" style="background-color:#33cc33">Colloquio con Bonconte da Montefeltro</li>
  <li class="list-group-item" style="background-color:#33cc33">Colloquio con Pia de’ Tolomei</li>
</ul>
ANTIPURGATORIO, II BALZO: i morti di morte violenta
CANTO: Miserere
PENA: in Antipurgatorio tanto quanto vissero

Io mi ero già allontanato da quelle anime e seguivo i passi della mia guida, quando dietro di me, sollevando il dito, una di esse gridò: “Guarda, che sembra che il raggio luminoso proveniente da sinistra non attraversi quello lì sotto,  e sembra che proceda come se fosse vivo!”. Volsi indietro lo sguardo al sentire queste parole e le vidi continuare ripetutamente a guardarmi per la meraviglia, e guardare la luce che era interrotta. “Perchè il tuo animo si distrae tanto”, disse il maestro, “a tal punto che rallenti il passo? Che cosa ti importa di ciò che qui si bisbiglia? Vieni dietro di me, e lascia parlare le anime: stai come una torre solida, che non inclina mai la cima al soffio dei venti; perchè colui nel quale i pensieri si accavallano sui precedenti, allontana sempre da sè l’obiettivo, perchè l’impeto degli uni indebolisce gli altri”. Come potevo rispondero, se non dicendo “Arrivo”? Lo dissi, cosparso assai di quel colore che talvolta rende l’uomo degno di perdono. Ed intanto di traverso alla salita venivano un po’ verso di noi delle anime, cantando il “Miserere” verso per verso. Quando si accorsero che a causa del mio corpo non davo spazio ai raggi affinchè lo attraversassero, cambiarono il loro canto in un “oh!” lungo e fioco; e due di loro, a guisa di messaggeri, ci corsero incontro e ci domandarono: “Rendeteci partecipi della vostra condizione”. Ed il mio maestro: “Voi potete allontanarvi da noi e riferire a coloro che vi mandarono che il corpo di costui è di vera carne. Se si arrestarono al vedere la sua ombra, come immagino, è fornita loro una risposta soddisfacente: gli rendano onore e ciò potrà giovare loro”. Non vidi mai stelle cadenti fendere il cielo all’inizio della notte, nè, al calare del sole, lampi in Agosto, che tornassero in su più rapidamenti di quelli; e, giunti là, con gli altri si voltarono verso di noi, come uno schieramento che avanza senza trattenersi. “Questa gente che ci si avvicina è molta e ti vengono a pregare”, disse il poeta: “perciò contnua a camminare, e mentre avanzi ascolta”. “O anima che vai verso la salvezza con quelle membra con le quali nascesti”, giungevano gridando, “rallenta un po’ il passo. Guarda se hai mai visto qualcuno di noi, cosicchè porti sue notizie in Terra: beh, perchè avanzi? Beh, perchè non ti fermi? Noi morimmo tutti a causa di violenza, e fummo peccatori fino alla morte; in quel momento la bontà divine ci rese consci, così che, pentendoci e perdonando, uscimmo fuori dalla vita in pace con Dio, il quale ci strugge nel desiderio di vederlo”. Ed io: ”Benchè osservi i vostri volti, non ne riconosco alcuno; ma se a voi è gradito qualcosa che sia nelle mie facoltà, o spiriti fortunati, ditemelo, ed io lo farò, in nome di quella pace che sto cercando di regno in regno dietro al passo di una tale guida”. Ed uno incominciò: “Ciascuno si fida della tua buona azione senza che tu la giuri, a meno che la volontà divina non recida (ostacoli) la possibilità delle tue intenzioni. Quindi io, che parlo da solo davanti agli altri, ti prego, se mai visiti quel paese che si trova tra la Romagna ed il regno di Napoli, che tu mi sia favorevole con le tue preghiere a Fano, così che si preghi bene per me affinchè io possa espiare i gravi peccati. Io fui originario di qui; ma i profondi fori dai quali uscì il sangue sul quale sedevo, mi furono fatti nel petto a Padova, là dove io credevo di essere più al sicuro: li fece fare il marchese d’Este, il quale mi aveva in odio assai più di quanto non sarebbe stato giusto. Ma se io fossi fuggito verso la Mira, quando fui raggiunto ad Oriaco, sarei ancora là dove si respira. Corsi alla palude, e le canne e la melma mi impigliarono a tal punto che io caddi; e lì vidi dalle mie vene diffondersi in terra un lago di sangue”. Poi un altro disse: “Beh, che si compia quel desiderio che ti trae verso la sommità del monte, con buona misericordia aiuta il mio! Io nacqui a Montefeltro, io sono Bonconte; Giovanna o qualcun’altro non si cura della mia anima; per questo motivo io vado tra costoro tenendo lo sguardo basso”. Ed io dissi a lui: “Quale violenza o quale sorte di portò a tal punto fuori dal campo di battaglia di Campaldino, che non si seppe mai dove finì il tuo corpo?”. “Oh!”, egli rispose, “ai piedi del Casentino scorre un fiume che si chiama Archiano, che nasce negli Appennini, sopra l’Eremo. La dove cambia nome (dove sfocia nell’Arno), arrivai io con la gola tagliata, fuggendo a piedi ed insanguinando la pianura. Qui perdetti la vista e la mia ultima frase terminò nel nome di Maria, e qui caddi, e vi rimase il mio corpo senz’anima. Io dirò la verità, e tu riportala tra i vivi: l’angelo del Signore mi prese e quello dell’inferno gridava: “O tu del cielo, perchè me ne privi? Tu porti con te l’anima di costui, che me la sottrae per una lacrimuccia; ma io tratterò ben diversamente il corpo!”. Sai bene come nell’aria si raccoglie quel vapore umido che risiede nell’acqua, non appena sale dove lo incontra il freddo. Congiunse con l’intelletto quella volontà malvagia che vuole sempre il male e mosse le nubi ed il vento grazie al potere che gli conferì la sua natura. Quindi, non appena finì il giorno, coprì di nebbia la valle da pratomagno all’Appennino; e rese il cielo tanto gonfio di umidità che le nuvole sature si convertirono in acqua; la pioggia cadde e giunse ai fossati quella porzione di essa che la terra non assorbì; e non appena giunse ai fiumi maggiori, rovinò tanto velocemente verso il fiume reale  (l’Arno) che nulla potè trattenerla. L’Archiano in piena trovò il mio corpo congelato in corrispondenza della foce; e quello lo sospinse nell’Arno, e sciolse dal mio petto le mani giunte a croce che avevo posto quando ero stato vinto dal dolore; mi rivoltò per le rive e per il fondo, poi mi coprì e cinse di detriti”. “Beh, quando sarai tornato sulla Terra e avrai riposato dopo il lungo cammino”, seguì a dire il terzo spirito dopo il secondo, “ricordati di me, che sono Pia; nacqui a Siena e morii in Maremma: lo sa colui che mi aveva messo al dito l’anello prima di sposarmi”.

	</p>
	 </div>
	</div>