<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="33.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Canto delle sette donne e sospiro di Beatrice</li>
  <li class="list-group-item" style="background-color:#33cc33">Beatrice profetizza la venuta del DXV</li>
  <li class="list-group-item" style="background-color:#33cc33">Missione di Dante; oscure parole di Beatrice</li>
  <li class="list-group-item" style="background-color:#33cc33">Insufficienza della dottrina seguita da Dante</li>
  <li class="list-group-item" style="background-color:#33cc33">Matelda conduce Dante e Stazio all’Eunoè</li>
  <li class="list-group-item" style="background-color:#33cc33">Dante beve l’acqua dell’Eunoè</li>
</ul>
	
Le donne iniziarono a intonare un dolce canto, piangendo e alternandosi (prima le tre e poi le quattro), dicendo: 'O dio, sono venuti i Gentili'; e Beatrice le ascoltava, sospirando devota, con aspetto tale che Maria trasfigurò in modo simile ai piedi della croce. Ma dopo che le altre donne lasciarono che fosse lei a parlare, alzatasi in piedi, rispose rossa di sdegno: 'Ancora un poco, e non mi vedrete più; e un altro poco, sorelle mie care, mi vedrete di nuovo'. Poi le fece andare tutte e sette di fronte a sé, e con un cenno indusse me, Matelda e il saggio che era rimasto (Stazio) a seguirla. Così procedeva; e non credo che avesse compiuto il decimo passo, quando puntò il suo sguardo su di me; e con aspetto sereno mi disse: «Vieni più in fretta, così che, se ti parlo, tu sia ben disposto ad ascoltarmi». Non appena mi fui avvicinato, come dovevo, mi disse: «Fratello, perché non mi rivolgi delle domandi mentre cammini con me?» Come avviene a coloro che sono troppo rispettosi parlando di fronte a un loro superiore, per cui non emettono una voce sicura, così capitò a me, che iniziai a mormorare: «Mia signora, voi conoscete i miei desideri e ciò che si addice ad essi». E lei a me: «Voglio che ormai tu ti liberi da timore e vergogna, in modo da non parlare più in modo confuso. Sappi che il vaso (il carro della Chiesa) che il serpente (il drago) ha rotto è come se non esistesse più; ma chi è colpevole di questo, creda che la vendetta di Dio sarà inesorabile. L'aquila che ha lasciato le penne nel carro, che per questo è diventato un mostro e poi preda del gigante, non sarà sempre senza eredi; infatti io vedo sicuramente, e perciò lo racconto, che è vicina una costellazione, al riparo da ogni ostacolo e da ogni sbarramento, che darà al mondo un'epoca in cui un cinquecento dieci e cinque (DXV), inviato di Dio, ucciderà la meretrice e quel gigante che traffica con lei. Forse il mio racconto oscuro, simile a quello di Temi o della Sfinge, non ti convince molto, perché affatica il tuo intelletto come facevano loro (con responsi sibillini); ma ben presto le Naiadi scioglieranno coi fatti questo difficile enigma, senza danno di pecore o biade. Tu prendi nota; e riferisci a coloro che vivono sulla Terra e sono destinati alla morte queste parole, così come io te le dico. E ricordati, quando le scriverai, di non omettere come hai visto la pianta che qui ora è stata spogliata due volte. Chiunque depredi o danneggi quella pianta, di fatto offende in modo sacrilego Dio, il quale la creò sacra solo per i Suoi fini. Per aver mangiato i suoi frutti, il primo uomo (Adamo) desiderò nella pena e nel desiderio per più di cinquemila anni colui (Cristo) che riscattò con la sua morte questo peccato. Il tuo ingegno vaneggia se non comprende che la pianta è così alta e capovolta per una ragione eccezionale. E se i pensieri vani intorno alla tua mente non l'avessero indurita come fanno le acque del fiume Elsa, e se il loro compiacimento non avesse offuscato il tuo intelletto come Piramo fece col gelso, solo grazie a queste circostanze capiresti che la giustizia di Dio è il significato simbolico dell'albero, cioè per il divieto di morderlo. Ma poiché vedo che il tuo intelletto è come pietrificato e, così fatto, è oscurato, per cui la luce delle mie parole ti abbaglia, voglio che tu conservi un'immagine sommaria di ciò che ti ho detto, se non un ricordo preciso, come il pellegrino conserva una frasca di palma sul suo bastone». E io: «Il mio cervello è ora segnato da voi come la cera è impressa dal sigillo, in modo tale che non muta la sua figura. Ma perché la vostra parola desiderata da me vola tanto al di sopra del mio intelletto, che quanto più cerca di seguirla tanto meno la comprende?» Disse: «Perché tu riconosca quella scuola che hai seguito e capisca che la sua dottrina è insufficiente a seguire le mie parole; e perché tu veda che la sapienza umana dista da quella divina tanto quanto la Terra è lontana dal Cielo che si muove più in alto (il Primo Mobile)». Allora le risposi: «Non ricordo di essermi mai allontanato da voi, né la coscienza mi rimorde per questo». Lei rispose sorridendo: «E se non puoi ricordartene, rammenta come oggi hai bevuto l'acqua del Lete; e come il fumo è sicuro indizio del fuoco, questa tua dimenticanza è la prova certa della tua colpa, quando hai rivolto ad altri (e non a me) la tua attenzione. Tuttavia, d'ora in avanti le mie parole saranno più semplici, quanto sarà necessario perché il tuo rozzo ingegno possa capirle». E il sole era giunto più luminoso e con cammino più lento al meridiano, il quale muta posizione a seconda di come muta lo sguardo (era mezzogiorno), quando le sette donne, come si ferma chi precede gli altri come guida se trova qualcosa di nuovo o le sue tracce, si fermarono in una radura dall'ombra attenuata, come quella presente sotto le foglie verdi e i rami scuri in montagna, presso freddi fiumi . Davanti alle donne mi sembrò di vedere il Tigri e l'Eufrate sgorgare da un'unica fonte, e, come amici, allontanarsi lentamente. «O luce, o gloria dell'umanità, che fiumi sono questi due che nascono da una stessa sorgente e poi si separano l'uno dall'altro?» A tale domanda mi fu risposto: «Prega Matelda che te lo spieghi». E a questo punto la bella donna, come fa chi si scusa di una colpa, rispose: «Io gli ho già spiegato questa e altre cose; e sono certa che l'acqua del Lete non ne ha cancellato in lui il ricordo». E Beatrice: «Forse una maggior preoccupazione, che spesso priva della memoria, ha offuscato gli occhi della sua mente. Ma vedi l'Eunoè che nasce laggiù: conducilo al fiume e, come sei solita fare, ravviva la sua memoria attenuata». Come un'anima nobile che non accampa scuse, ma fa propri i desideri degli altri non appena questi sono resi evidenti, così, dopo avermi preso per mano, la bella donna si mosse e disse signorilmente a Stazio: «Vieni con lui». Se io, lettore, avessi più ampio spazio per scrivere, io descriverei almeno in parte il dolce sapore dell'acqua dell'Eunoè che non mi avrebbe mai saziato; ma poiché tutte le carte predisposte per questa seconda Cantica sono ormai piene, il freno dell'arte non mi permette di proseguire. Io mi allontanai dal fiume sacro del tutto rinnovato, come le piante giovani che rifioriscono e si coprono di nuove fronde, purificato e pronto per salire alle stelle (in Paradiso).
	</p>
	 </div>
	</div>