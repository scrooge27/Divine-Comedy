<div class="jumbotron"  style="width: 1200px; background-color:#009933">
	    <div class="text-center">
	  <p class="lead">
	<img src="9.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Dante si addormenta e sogna</li>
  <li class="list-group-item" style="background-color:#33cc33">Risveglio di Dante e spiegazione di Virgilio</li>
  <li class="list-group-item" style="background-color:#33cc33">La porta del Purgatorio; l’angelo guardiano</li>
  <li class="list-group-item" style="background-color:#33cc33">Le sette P sulla fronte di Dante; accesso al Purgatorio</li>
</ul>
	




INGRESSO DEL PURGATORIO
CUSTODE: Angelo portiere con la spada e due chiavi

L’amante dell’anziano Titone già appariva candida sul balcone orientale, fuori dalle braccia del suo dolce sposo; la sua fronte splendeva di stelle, raffiguranti il freddo animale che colpisce la gente con la coda; e la notte, nel luogo dove eravamo, aveva già fatto due dei passi con i quali avanza, e si apprestava già a fare il terzo; quando io, che avevo con me il corpo, vinto dal sonno, mi sdraiai sull’erba là dove ormai sedevamo tutti e cinque. Nell’ora in cui la rondine incomincia a cantare tristi lamenti in prossimità della mattina, forse ricordando le sue antiche sciagure, ed in cui la nostra mente, più lontana dalla carne e meno ingombrata dai pensieri, è quasi divinatrice nelle sue visioni, mi parve di vedere in sogno un’aquila dalle penne dorate che si librava nel cielo, con le ali aperte ed intenzionata a scendere; e mi pareva che essa fosse/io fossi là dove Ganimede abbandonò i suoi compagni, quando fu rapito e portato alla suprema assemblea. Fra me pensavo: “Forse questa colpisce sempre qui usualmente, e forse ha in sdegno portarci su tra gli artigli da un altro luogo”. Poi mi sembrava che, dopo aver volteggiato un poco, scendesse terribile come la folgore e mi ghermisse in su fino alla sfera del fuoco. Lì sembrava che lei ed io ardessimo; e l’incendio immaginato mi cosse/arse a tal punto che il sogno dovette interrompersi. Non diversamente si risvegliò Achille, rivolgendo intorno gli occhi svegliatisi e non sapendo dove si trovasse, quando la madre (Teti) lo sottrasse da Chirone portandolo, mentre dormiva sulle sue braccia, a Sciro, là da dove in seguito i Greci lo  portarono via, di come mi riscossi io, non appena il sogno/sonno si dileguò dalla mia faccia, e diventai pallido, come chi, spaventato, raggela. Al mio fianco c’era solo la mia guida, ed il sole era sorto già da più di due ore, ed avevo il viso rivolto al mare. “Non aver paura”, disse il mio maestro; “rassicurati, perchè siamo a buon punto; non restringere, ma rinvigorisci ogni forza. Tu sei ormai giunto al Purgatorio: guarda là il costone che lo serra intorno; guarda l’ingresso là dove pare ci sia un taglio. Poco fa, all’alba che precede il giorno, quando la tua anima dormiva nel corpo, venne una donna sui fiori dei quali è ornato laggiù e disse: “Io sono Lucia; lasciatemi prendere costui che dorme; in questa maniera gli agevolerò il cammino”. Sordello e le altre anime cortesi rimasero lì; ella ti sollevò e, non appena fu giorno, venne in su; ed io seguii i suoi passi. Qui ti posò, ma prima i suoi begli occhi mi mostrarono l’apertura dell’ingresso; poi ella ed il sonno se ne andarono allo stesso tempo”.
Come chi dal dubbio si affranca, rassicurandosi, e cambia la sua paura in coraggio, dopo che gli è stata spiegata la verità, così mi cambiai io; e non appena la mia guida mi vide senza preoccupazioni, si mosse su per il costone ed io gli tenni dietro verso l’altura. Lettore, tu vedi bene come io elevo la materia, e perciò non ti stupire se la rinforzo/supporto con maggiori espedienti retorici. Noi ci avvicinammo, ed eravamo in un punto in cui, là dove prima mi sembrava tagliato, proprio come una crepa che divide un muro, vidi una porta, e sotto di essa tre gradini di colore diverso per giungervi, ed un portinaio che ancora non proferiva parola. E come vi porsi lo sguardo con maggiore attenzione, lo vidi sedere sul gradino più alto e tale nel volto che non ne potei sostenere lo splendore; ed aveva in mano una spada sguainata, la quale rifletteva i raggi verso di noi con una tale intensità che io voltavo lo sguardo invano. “Dite, da là: che cosa volete voi?”, cominciò egli a dire, “dov’è la scorta che vi ha condotti qui? Badate bene che il salire non vi arrechi danno”. “Una donna del cielo, esperta di queste cose”, gli rispose il mio maestro, “proprio poco fa ci ha detto: <<Andate là: lì si trova l’ingresso>>”. “Che ella faccia avanzare bene i vostri passi”, ricominciò a dire il gentile portinaio: “Venite dunque innanzi ai nostri gradini”. Ci spingemmo in là; ed il primo gradino era così liscio e lucente, che in esso mi specchiavo tale e quale appaio. Il secondo era più scuro che violaceo, fatto di una petriccia ruvida e secca, crepata per il lungo e per il traverso. Il terzo, che sta pesante sopra agli altri, mi pareva di porfido, fiammeggiante quanto il sangue che zampilla da una vena. Sopra di questo teneva entrambi i piedi l’angelo di Dio, sedendo sulla soglia che sembrava pietra di diamante. La mia guida mi fece salire volentieri i tre gradini, dicendo: “Chiedi umilmente che apra la serratura”. Devotamente mi gettai ai suoi santi piedi; chiesi che avesse pietà di me e che mi aprisse, ma prima mi battei il petto per tre volte. Mi tracciò sette “P” sulla fronte con la punta della spada e disse: “Fa in modo di purificare queste ferite quando sarai entrato”. Con il suo vestito sarebbe stata di un solo colore la cenere o la terra secca che sia stata scavata; e da sotto a quello estrasse due chiavi. Una era d’oro e l’altra d’argento; prima la bianca e poi la  gialla inserì nella porta in maniera tale che io fui contento. “Ogni qual volta una di queste chiavi non funziona, non girando come si deve nella serratura, questa via non si apre”, disse egli a noi. “L’una vale di più, ma l’altra necessita molta conoscenza ed intelligenza prima di aprire, perchè essa è quella che scioglie il nodo (del peccato). Le ho ricevute da Pietro; e mi disse di sbagliare ad aprire piuttosto che di tenerla chiusa, purchè i penitenti mi si gettino ai piedi”. Poi spinse il battente della santa porta, dicendo: “Entrate: ma vi rendo consapevoli che chi si guarda indietro torna di fuori”. E quando gli spigoli (le bandelle) di quella sacra porta, che sono di metallo, forti e sonori, girarono sui cardini, non ruggì così tanto nè si mostrò così riluttante ad aprirsi la porta della rocca Tarpea quando le fu sottratto il buon Metello, motivo per cui rimase poi spoglia/saccheggiata. Io porsi attenzione al primo suono e mi pareva di udire “Te Deum laudamus” cantato e suonato. Ciò che io udivo mi dava la stessa impressione che si suole ricevere quando si sta ad ascoltare un canto accompagnato dall’organo, che le parole ora si intendono, ora no. 


												

	</p>
	 </div>
	</div>