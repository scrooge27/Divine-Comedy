<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="16.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Il fumo della III cornice; preghiera degli iracondi</li>
  <li class="list-group-item" style="background-color:#33cc33">Incontro con Marco Lombardo
</li>
  <li class="list-group-item" style="background-color:#33cc33">Spiegazione di Marco sul libero arbitrio</li>
  <li class="list-group-item" style="background-color:#33cc33">Causa politica della corruzione umana</li>
  <li class="list-group-item" style="background-color:#33cc33">I tre vecchi, simbolo di antica virtù</li>
</ul>
	
Il buio infernale nè quello di una notte priva di stelle, sotto un cielo oscuro, per quanto possa essere ottenebrata dalle nubi, non porsero una così grande coltre sul mio sguardo quanto quel fumo che lì ci avvolse, nè fecero sentire una tale asprezza al tatto, a tal punto che l’occhio non sopportò di stare aperto, per cui la mia saggia  e fidata guida mi si avvicinò e mi porse la spalla. Così come un cieco prosegue dietro alla sua guida per non perdersi e per non urtare in qualcosa che lo ferisca, o, ancora peggio, lo uccida, procedevo io attraverso l’aria acre e sudicia, ascoltando la mia guida che continuava a dire: “Attento a non separarti da me”. Io sentivo delle voci, e sembrava che ciascuna di esse pregasse l’Agnello  di Dio che toglie il peccato per la pace e la misericordia. I loro esordi erano sempre “Agnus Dei”; le parole erano ripetute all’unisono e con la medesima intonazione, a tal punto che pareva che tra esse vigesse un accordo. “Sono spiriti maestro quelli che io sento?”, dissi io. Ed egli a me: “Tu hai capito bene, e questi stanno sciogliendo il peccato d’ira”. “O, chi sei tu che tagli il nostro fumo e parli di noi proprio come se ripartissi ancora il tempo in calende?”. Così fu detto da una voce; per cui il mio maestro disse: “Rispondile, e chiedi se di qua si sale”. Ed io: “O creatura che ti purifichi per tornare bella da colui che ti ha creato, udirai delle meraviglie se mi segui”. “Io ti seguirò per quanto mi è consentito”, rispose, “e se il fumo non ci lascia vedere, l’udito ci terrà uniti al suo posto”. Allora iniziai: “Me ne vado su con quel rivestimento che la morte decompone, e sono giunto qui attraverso gli affanni dell’inferno. E dal momento che Dio mi ha in grazia a tal punto da volere che io veda il suo regno in modo del tutto diverso dall’uso di questi tempi, non mi nascondere chi sei stato prma di morire, ma dimmelo, e confermami se vado per il sentiero giusto verso l’uscita; e le tue parole ci faranno da guida”. “Fui Italiano, ed ebbi nome Marco; ebbi conoscenza del mondo ed amai quel valore per il quale ormai ciascuno ha allentato l’arco. Per salire prosegui dritto”. Così rispose, ed aggiunse: “Io ti prego di pregare per me quando sarai in alto”. Ed io a lui: “Ti prometto sulla fiducia che farò ciò che mi chiedi; ma io mi lacero interiormente per un dubbio, se non lo risolvo. Prima era semplice, ed ora è reso dublice dalla tua affermazione, che mi rendee sicuro di quello a cui l’accosto, qui ed altrove. Come tu mi dici il mondo è del tutto privo di ogni virtù, mentre è traboccante e coperto di malvagità; ma prego che tu me ne spieghi il motivo, così che io lo veda e lo mostri ad altri; perchè uno lo attribuisce al cielo, uno alla terra”. Prima emise un alto sospiro, che il dolore strinse in “uhi!”, poi cominciò: “Fratello, il mondo è cieco, e tu gli sei uguale. Voi vivi arrecate ogni causa sempre al cielo, proprio come se muovesse tutto con sè in maniera necessitaria. Se così fosse, in voi sarebbe distrutto il libero arbitrio, e non si avrebbe gioia in cambio di un bene fatto, e una pena per un male. Il cielo indirizza i vostri movimenti; non dico tutti, ma, ammesso che sia così, vi è dato il discernimento tra il bene ed il male, ed il libero arbitrio; poichè, se incontra fatica nelle prime battaglie contro il cielo, poi vince ogni cosa, se si nutre adeguatamente. Liberi, siete soggetti ad una forza superiore e ad una natura migliore (Dio); e quella crea in voi la mente, che il cielo non ha in suo potere. Però, se il mondo presente pensa malamente, la causa è in voi, in voi la si cerchi; ed io te ne sarò ora vero informatore. Prima che esista, esce dalla mano di colui che la desidera, come una fanciulla che si comporta infantilmente piangendo e ridendo, la semplice anima, che non sa nulla fuorchè ciò che la diverte, essendo stata prodotta da un felice creatore. Dapprima sente il sapore dei beni di scarso rilievo; e qui si illude, e vi corre dietro se le briglie o le redini non guidano il suo desiderio. Perciò fu necessario porre come briglia una legge; fu necessario che ci fosse un sovrano, che distinguesse almeno un’indizio della vera città. Le leggi ci sono, ma chi le fa rispettare? Nessuno, perchè il pastore che guida il gregge può meditare, ma non ha il discernimento delle cose politiche; perchè la gente, che vede la propria guida puntare solamente a quel bene di cui è affamata, si nutre di quello, e non chiede altro. Puoi ben vedere che la cattiva condotta è il motivo che ha reso il mondo colpevole, e non la vostra natura che si è corrotta. Roma, che rese il mondo buono, era solita avere due soli, che mostravano l’uno e l’altro cammino, quello del mondo e quello di Dio. L’uno ha oscurato l’altro; e dal momento che è stata congiunta la spada con il pastorale, è necessario che, uniti forzatamente, l’uno e l’altro vadano in rovina; infatti, se uniti, l’uno non teme l’altro: se non mi credi, pensa alla spiga (alle conseguenze), dal momento che ogni pianta si riconosce dal suo seme. Su nel paese che è solcato dall’Adige e dal Po, erano soliti trovarsi virtù e valori cortesi, prima che Federico II avesse grane; adesso per quei paesi potrebbe passare chiunque tralasciasse, per pudore, di ragionare o di imbattersi con persone buone. Ci sono ancora tre anziani in cui l’età antica rimprovera la nuova e Dio par loro in ritardo nel farli passare a miglior vita: Corrado da Palazzo, il virtuoso Gherardo e Guido da Castello, meglio detto, dai francesi, semplicemente il Lombardo. Ormai puoi dire che la Chiesa romana, per fondere in sè due poteri, cade nel fango e sporca sè stessa ed il suo carico”. “O caro Marco”, dissi io, “spieghi bene: ed ora capisco perchè i discendenti di Levi furono esclusi dall’eredità. Ma quale Gherardo è quello che tu dici essere rimasto come saggio della generazione passata, a monito del secolo incivile/decaduto?”. “O le tue parole mi prendono in giro, oppure mi mettono alla prova”, mi rispose; “infatti, pur parlandomi in toscano, sembra che tu non sappia nulla del buon Gherardo. Io non lo conosco con un altro appellativo, a meno che lo traessi da sua figlia Gaia. Dio sia con voi, perchè non proseguo ulteriormente con voi. Vedi la luce che, irraggiandosi attraverso il fumo, ormai biancheggia, e devo allontanarmi (lì sta l’angelo) prima di comparirgli davanti”. Così tornò indietro e non volle più ascoltarmi.


	</p>
	 </div>
	</div>