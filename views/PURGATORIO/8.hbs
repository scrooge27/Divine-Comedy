<div class="jumbotron"  style="width: 1200px; background-color:#009933">
	    <div class="text-center">
	  <p class="lead">
	<img src="8.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">La preghiera della sera</li>
  <li class="list-group-item" style="background-color:#33cc33">L’arrivo dei due angeli</li>
  <li class="list-group-item" style="background-color:#33cc33">Incontro con Nino Visconti</li>
  <li class="list-group-item" style="background-color:#33cc33">Le tre stelle; gli angeli mettono in fuga il serpente</li>
  <li class="list-group-item" style="background-color:#33cc33">Colloquio con Corrado Malaspina</li>
</ul>
	




ANTIPURGATORIO, VALLETTA FIORITA: i principi negligenti
CANTO: Salve Regina
PENA: in Antipurgatorio tanto quanto vissero
CUSTODE: Angeli dalle ali verdi e dalle spada fiammeggiante e spuntata
Era già l'ora che ridesta nei naviganti la nostalgia (della patria lontana), (ricordando) il giorno in cui hanno detto addio ai dolci amici, e in cui l'amore punge il cuore di chi è da poco in viaggio, se sente in lontananza il suono delle campane (compieta) che sembrano piangere la morte del giorno; quando io iniziai a non ascoltare più con attenzione e a osservare una delle anime che si era alzata e che chiedeva ascolto col cenno delle mani. Essa unì e sollevò entrambi i palmi, fissando l'oriente e sembrando dire a Dio: 'Non mi importa di nient'altro'. Le uscì di bocca l'inno Te lucis ante con tanta devozione e con note così dolci, che assorbì tutta la mia attenzione; e anche le altre anime la seguirono con devozione e dolcezza per la durata intera dell'inno, fissando il cielo. O lettore, aguzza lo sguardo con attenzione al vero, poiché il velo allegorico è qui così sottile che è facile passarvi attraverso. Io vidi quella nobile schiera di anime, dopo, guardare verso l'alto come in attesa, pallide e umili; e vidi scendere giù dal cielo due angeli con spade fiammeggianti, tronche e prive di punte. Indossavano vesti verdi come foglie appena nate, che portavano dietro colpite e ventilate da penne verdi. Uno si sistemò sopra di noi e l'altro scese dalla parte opposta, così che le anime si raccolsero al centro. Io vedevo bene i loro capelli biondi, ma il mio sguardo si smarriva nel loro volto, come quando la potenza visiva è sopraffatta da qualcosa di troppo superiore. Sordello disse: «Entrambi vengono dal grembo di Maria, a custodire la valle dal serpente che arriverà tra poco». Allora io, che non sapevo da che parte sarebbe giunto, mi guardai intorno e mi strinsi alla mia guida fidata, tutto raggelato. E Sordello proseguì: «Ormai possiamo scendere nella valle tra le grandi ombre e parleremo loro; gli sarà piacevole incontrarvi». Credo di essere sceso solo tre passi, e fui di sotto: vidi uno spirito che mi guardava con insistenza, come se mi volesse riconoscere. Ormai l'aria si faceva scura, ma non al punto che tra il nostro reciproco sguardo non diventasse manifesto ciò che prima era celato (ci riconoscessimo). Egli mi si fece incontro e io mi avvicinai: o nobile giudice Nino (Visconti), quanto fui lieto di vedere che non eri tra i dannati! Ci salutammo con grande cortesia, poi lui chiese: «Da quanto sei giunto ai piedi del monte attraverso le acque lontane?» Io gli risposi: «Oh! sono arrivato stamattina attraverso l'Inferno e sono ancora in vita, sebbene facendo questo viaggio io acquisti quella eterna». E non appena fu sentita la mia risposta, lui e Sordello si trassero indietro come gente improvvisamente smarrita. Sordello si rivolse a Virgilio, e Nino a un'anima che sedeva lì accanto, gridando: «Su, Corrado! vieni a vedere cosa Dio ha permesso per la sua grazia». Poi, rivolto a me, disse: «In nome di quella particolare gratitudine che tu devi a Dio, che ci nasconde la ragione prima del suo operare e non ci permette di conoscerla, quando sarai tornato sulla Terra, di' a mia figlia Giovanna che preghi per me là (in Cielo) dove si risponde agli innocenti. Non credo che sua madre mi ami più, da quando ha cambiato le bianche bende del lutto e che, poveretta!, dovrà rimpiangere. Con il suo esempio si capisce facilmente quanto poco duri il fuoco d'amore in una donna, se la vista o il tatto non lo ridesta spesso. La vipera che costituisce lo stemma dei Milanesi non ornerà il suo sepolcro così bene, come avrebbe fatto il gallo di Gallura». Diceva così, con un'espressione che mostrava quel giusto sdegno che gli ardeva con misura nel cuore. I miei occhi avidi andavano continuamente al cielo, là dove le stelle ruotano più lente (al polo), come fa una ruota più vicino al suo asse. E il mio maestro: «Figliolo, cosa guardi lassù?» E io: «Quelle tre stelle che illuminano col loro splendore tutto il cielo australe». Allora mi disse: «Le quattro stelle splendenti che vedevi stamattina sono calate dietro il monte, e queste sono sorte al loro posto». Mentre lui parlava, Sordello lo tirò a sé e disse: «Guarda là il nostro avversario (il demonio)»; e puntò il dito per indicarglielo. Da quella parte da dove la valletta non ha difesa, c'era una biscia del tutto simile, forse, a quella che diede ad Eva il frutto proibito. Il malefico serpente strisciava tra l'erba e i fiori, volgendo indietro talvolta la testa e leccandosi il dorso come una bestia quando si liscia la pelle o il pelo. Io non vidi, quindi non posso riferire, come gli sparvieri celesti si mossero; ma vidi con chiarezza che entrambi si erano mossi. Sentendo che le verdi ali fendevano l'aria, il serpente fuggì e gli angeli se ne andarono, volando insieme alle loro sedi. L'anima che si era accostata al giudice Nino quando l'aveva chiamata, durante tutto quell'assalto, non smise mai di guardarmi. Poi iniziò: «Possa la fiaccola che ti conduce in alto trovare nella tua volontà tanta cera, quanta ne servirà per portarti alla cima smaltata del monte (l'Eden); se hai notizie di Val di Magra o di un luogo lì vicino, dimmele, poiché io fui là un uomo potente. Fui chiamato Corrado Malaspina: non il Vecchio, anche se sono un suo discendente; amai i miei familiari con un amore eccessivo, che qui si purifica». Io risposi: «Oh! non sono mai stato nelle vostre terre, ma dove si può andare in tutta Europa senza che esse siano note? La fama che onora il vostro casato è celebrata dai signori e dal popolo, cosicché ne è a conoscenza anche chi non c'è stato; e io vi giuro (possa arrivare in cima al monte) che la vostra gente onorata non ha mai perso il pregio della borsa e della spada. La consuetudine cavalleresca e le qualità naturali la privilegiano a tal punto, che se anche il mondo continua a volgere il capo al male, essa sola va dritta e disprezza ogni cammino malvagio». E lui: «Ora va': il sole non si congiungerà altre sette volte con la costellazione dell'Ariete nella quale si trova ora pienamente, prima che questa cortese opinione ti sia inchiodata al centro della testa con argomenti (chiodi) più efficaci che non i discorsi altrui, se i decreti divini non muteranno». 
	</p>
	 </div>
	</div>