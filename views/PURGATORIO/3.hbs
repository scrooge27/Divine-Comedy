<div class="jumbotron"  style="width: 1200px; background-color:#009933">
	    <div class="text-center">
	  <p class="lead">
	  <img src="3.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Ripresa del cammino</li>
  <li class="list-group-item" style="background-color:#33cc33">Paura di Dante e rimprovero di Virgilio</li>
  <li class="list-group-item" style="background-color:#33cc33">Incontro con gli scomunicati</li>
  <li class="list-group-item" style="background-color:#33cc33">Incontro con Manfredi</li>
</ul>
	
	




ANTIPURGATORIO-GLI SCOMUNICATI
PENA: in Antipurgatorio 30 volte il tempo della scomunica

Nonostante la veloce fuga disperdesse quelli per la spiaggia, rivolti al monte dove la ragione ci spinge, io mi strinsi al fidato compagno: e come sarei potuto andare senza di lui? Chi mi avrebbe condotto su per la montagna? Egli mi pareva preso dal rimorso in se stesso: o coscienza giudiziosa e retta, come ti è di amaro rimorso un piccolo errore! Quando i suoi passi si allontanarono dalla fretta (=rallentarono), la quale sminuisce/svia il decoro ad ogni gesto, il mio intelletto, che prima era concentrato su una sola cosa, allargò il suo campo d’azione, essendo curioso, e volsi lo sguardo al colle che più in alto si allargava verso il cielo. Il sole, che brillava rosso alle mie spalle, era impedito dal mio corpo, sul quale si posavano i suoi raggi. Io mi volsi di lato, temendo di essere stato abbandonato, non appena vidi davanti a me la mia sola ombra; “Perchè continui a diffidare?” cominciò a dire la mia guida con sollecitudine; “tu non credi che io sia qui con te e che ti guidi? E’ già il tramonto là dove è sepolto il corpo dentro al quale io producevo un’ombra; si trova a Napoli ed è stato sottratto a Brindisi. Ora, se davanti a me niente è oscurato dalla mia ombra, non ti meravigliare più del fatto che i cieli non impediscono il passaggio dei raggi luminosi da una sfera all’altra. Dio predispone le anime a patire i tormenti, il caldo ed il freddo e non vuole che ci sia svelato come ciò sia possibile. E’ folle chi spera che la nostra ragione possa percorrere fino in fondo la via infinita che è sostanziata nella Trinità. Accontentatevi, umane genti, di ciò che vedete: perchè, se aveste potuto vedere ogni cosa, non sarebbe stato necessario che Maria partorisse; e vedeste desiderare/crucciarsi senza costrutto tali individui il cui desiderio, che gli è assegnato come pena eterna, sarebbe appagato (se aveste potuto ciò): io parlo di Aristotele e di Platone e di molti altri”; e qui abbassò lo sguardo, non disse di più e rimase turbato. Noi giungemmo intanto ai piedi del monte; qui trovammo una roccia così ripida che le gambe pronte a salire lo sarebbero stato invano. La discesa più solitaria e scoscesa tra Lerici e Turbì è una scala in confronto a quella. “Ora chi sa da quale lato discende il costone”, disse il mio maestro arrestando il passo, “così che possa salirvi chi va senza le ali?”. E mentre egli, tenendo lo sguardo verso il basso, interrogava la sua mente riguardo al cammino, ed io guardavo verso l’alto intorno alla roccia, dal lato sinistro apparve una folla di anime che si muoveva a piedi verso di noi, e non pareva che si muovessero, da tanto che venivano lente. “Alza gli occhi, maestro”, dissi io, “ecco da questa parte chi ci darà consiglio se tu non riesci ad ottenerlo da te stesso”. Allora guardò, e con atteggiamento libero rispose: “Andiamo verso di loro, che essi vengono piano; e tu rinsalda la tua speranza, figliuolo”. Io dico che quella gente era ancora tanto lontano, dopo i nostri mille passi, quanto la distanza che un buon tiratore coprirebbe tirando una pietra con la mano, quando si strinsero tutti intorno alle aspre rocce dell’alto costone e stettero fermi e raggruppati in tal maniera, come si ferma a guardare chi è in dubbio.
“O anime fortunate, o spiriti ormai salvati”, cominciò a dire Virgilio, “in nome di quella pace che io credo che da parte vostra sia attesa, diteci dove la montagna declina, così che sia possibile salire; perchè perdere tempo tanto più dispiace a chi più sa”. Come le pecorelle escono dal recinto una, due e tre alla volta, e le altre stanno dietro timide, tenendo lo sguardo ed il muso verso il basso e ciò che fa la prima le altre lo imitano, e vi si addossano, umili e mansuete, se essa si ferma, e non ne sanno il perchè, così io vidi allora muoversi avanzando la parte frontale di quella mandria fortunata, gentile nell’aspetto e dignitosa nel movimento. Non appena questi videro la luce impedita formare un’ombra sulla mia destra, prolungandosi essa da me verso la roccia, si arrestarono ed arretrarono alquanto, e tutti gli altri che li avevano seguiti, non sapendo il perchè, fecero altrettanto. “Senza che voi lo domandiate vi dico che questo che vedete è un corpo umano; per questo motivo la luce del sole si spande per terra a formare l’ombra. Non meravigliatevi, ma sappiate che egli non cerca di scalare questa parete senza una virtù che provenga dal cielo”.
Così disse il maestro; e quella gente onorevole: “Tornate indietro, quindi proseguite avanti”, rispose facendo segno con il dorso della mano. E uno di loro incominciò a parlare: “Chiunque tu sia, mentre vai, volgi lo sguardo: pensa se mi hai mai visto in vita”. Io mi voltai verso di lui e lo guardai fisso: era biondo e bello e dall’aspetto nobile, ma aveva uno dei sopraccigli tagliato da una ferita. Quando io ebbi umilmente negato di averlo mai visto, egli disse: “Allora guarda”; e mi mostrò una ferita in alto sul petto. Poi disse sorridendo: “Io sono Manfredi, nipote dell’imperatrice Costanza; perciò io ti prego, quando tornerai sulla Terra,  di andare dalla mia bella figlia, madre dei reggenti di Sicilia e d’Aragona, e di dirle la verità, se si dice diversamente. Dopo che il mio corpo venne trapassato da due ferite mortali, io mi pentii, piangendo, rivolgendomi a colui che perdona volentieri. I miei peccati furono orribili; ma la bontà infinita di Dio ha delle braccia così grandi che accoglie chi vi si rivolge. Se il vescovo di Cosenza, che in quel tempo fu messo sulle mie tracce da papa Clemente, avesse interpretato bene questa sfaccettatura di Dio, le ossa del mio corpo sarebbero ancora in capo al ponte di Benevento, sotto la guardia della pesante massa di sassi. Ora, invece, sono bagnate dalla pioggia e mosse dal vento fuori dal regno, quasi lungo il fiume Liri, dove egli le trasportò senza ceri funebri. A causa delle loro maledizioni, tuttavia non si perde l’amore divino, che può tornare finchè la speranza si mantiene. E’ vero che chi muore scomunicato dalla Santa Chiesa, anche se si pente infine, è costretto a stare intorno a questo monte, per un periodo pari a trenta volte quello che è stato nel peccato (della scomunica), se tale decreto non si accorcia grazie alle buone preghiere. Ormai vedi se puoi rendermi felice, rivelando a Costanza in che condizione mi hai visto, ed anche rivelandole di questo divieto; perchè qui si avanza molto più per i meriti di chi è rimasto in vita”.


	</p>
	 </div>
	</div>