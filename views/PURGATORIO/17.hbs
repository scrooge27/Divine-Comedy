<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Uscita dal fumo della III cornice; esempi di ira punita
</li>
  <li class="list-group-item" style="background-color:#33cc33">Dante osserva le quattro stelle; Catone</li>
  <li class="list-group-item" style="background-color:#33cc33">L’angelo della mansuetudine</li>
  <li class="list-group-item" style="background-color:#33cc33">Salita alla IV cornice</li>
  <li class="list-group-item" style="background-color:#33cc33">Ordinamento morale del Purgatorio</li>
</ul>
	
Ricordati, lettore, se ma in montagna sei stato colto da una nebbia a causa della quale tu non hai visto se non come le talpe attraverso la membrana che copre loro gli occhi, come quando, iniziando a diradarsi i fumi umidi e fitti, la luce solare entra debolmente attraverso essi; e la tua fantasia sarà agevolata nel tornare a vedere come io rividi inizialmente il sole, che era già sul punto di coricarsi. Così, affiancandomi di pari passo al mio maestro, uscii fuori di tale nebbia, essendo già gli ultimi raggi nelle falde più basse. O facoltà immaginativa, che talora ci distogli a tal punto da quel che succede, che non ce ne si rende conto, benchè tutto intorno suonino un migliaio di trombe, chi ti suscita, se non ti generano i sensi? Ti muove una luce che si forma nei cieli, per se stessa o per volere di Dio, che ti porta giù sulla terra. Nella mia immaginazione apparve la figura dell’empietà di colei che cambiò forma nell’uccello che maggiormente si diverte a cinguettare; e la mia mente a questo punto fu talmente concentrata su di sè che da fuori non le proveniva cosa che fosse da questa ricevuta. Poi dentro alla mia profonda immaginazione si fece largo un uomo crocifisso, a vedersi disdegnoso e feroce, che moriva in tale maniera/atteggiamento; intorno a lui c’erano il grande Assuero, sua moglie Ester e Marducheo il giusto, che fu assai coerente nelle parole e nelle azioni. E non appena questa immagine svanì di per se stessa, come una bolla a cui manchi l’acqua sotto alla quale si era formata, nella mia visione comparì una fanciulla piangendo intensamente, e diceva: “O regina, perchè a causa dell’ira hai voluto annientarti? Ti sei uccisa per non perdere Lavinia; ora mi hai perduta! Sono io quella che lotta, madre, la tua sventura prima di quella altrui”. Come il sonno si infrange quando all’improvviso una luce estranea colpisce gli occhi chiusi, che, interrotto, ha un ultimo sussulto prima di svanire del tutto, così cessò la mia immaginazione non appena mi colpì il volto una luce, assai più intensa di quella cui siamo abituati. Io mi guardavo intorno per capire dove mi trovassi, quando una voce disse “Qui si sale”, e questa mi allontanò da ogni altro intento/altra attenzione; e rese tanto intenso il mio desiderio di vedere chi era chi aveva parlato, che non si sarebbe mai spento fintanto che non fosse stato appagato. Ma come lo sarebbe di fronte al sole che abbaglia i nostri occhi e per eccesso maschera la sua figura, così qui la mia virtù non era sufficiente. “Questo è uno spirito  divino, che ci indirizza alla via per salire senza fare domande, e con la sua luce nasconde sè medesimo. Egli fa con noi così come l’uomo fa con se stesso; perchè chi si aspetta di essere domandato e lo vede come una necessità/un dovere, questi si predispone già malvagiamente al rifiuto/all’obiezione. Ora assecondiamo i passi ad un tale invito; vediamo di salire prima che faccia buio, perchè poi non si potrebbe, fintanto che non torna il giorno”. Così disse la mia guida, ed insieme a lui rivolsi i miei passi verso una scala; e non appena fui sul primo gradino, mi sentii vicino come un battito d’ala ed un alito di vento sul viso, e sentii dire: “Beati i pacifici, che sono privi d’ira malvagia!”. Si erano già levati sopra di noi gli ultimi raggi cui segue la notte, a tal punto che le stelle comparivano da molteplici lati. “O mia forza, perchè svanisci in questa maniera?”, dicevo fra me e me, dal momento che mi sentivo messa a tregua l’energia delle gambe. Ci trovavamo laddove la scala non saliva ulteriormente, ed eravamo fermi, proprio come una nava che approda sulla spiaggia. Ed io aspettai un po’, per vedere se sentivo qualcosa nella nuova cornice; quindi mi rivolsi al mio maestro, e dissi: “O mia dolce guida, dimmi, quale peccato si purifica qui, nel gradino in cui ci troviamo? Se i piedi riposano, non lo faccia il tuo insegnamento”. Ed egli a me: “Qui si emenda l’amore del bene, quando è privo del suo dovere; qui si manovra nuovamente il remo che in vita sopravvenne male e tardi. Ma affinchè tu capisca ancora più chiaramente, stammi attento, e coglierai un buon insegnamento dalla nostra sosta”. “Nè creatore, nè giammai creatura”, cominciò egli, “fu priva d’amore, o figliolo, sia questo d’istinto naturale o dell’intelletto (d’elezione); e tu questo lo sai. L’amore istintivo non sbaglia mai, ma l’altro può sbagliare a causa di un obiettivo malvagio o per forza eccessiva o insufficiente. Fintanto che esso è indirizzato al sommo bene, e si mantiene misurato in quelli secondari, non può essere motivo di scelta peccaminosa; ma quando devia verso il male, o con più o con meno zelo di quanto dovrebbe va incontro al bene, allora la creatura opera contro il suo creatore. Da qui puoi comprendere che l’amore per voi è necessariamente origine di ogni virtù e di ogni azione meritevole di una punizione. Ora, dal momento che l’amore non può mai sottrarsi al benessere del soggetto (all’autoconservazione), le cose sono tutelate dall’odio verso di sè; e poichè nessun essere può essere concepito diviso da Dio od in sè stante, ogni creatura è divisa da quell’odio. Risulta, se ragionando penso correttamente, che il male che si desidera è quello del prossimo; e questo amore nasce in tre modi nel vostro fango. C’è chi, attraverso la soppressione del suo vicino, spera di eccellere, e solamente per questo brama che egli sia fatto scendere dalla sua grandezza; c’è chi teme di perdere il potere, la grazia, l’onore e la fama se altri lo superano, per cui si adira a tal punto da amare il (al) contrario; e c’è chi sembra che si adombri/alteri a causa dell’ingiustizia, così che si rende avido della vendetta, ed in tale stato è necessario che predisponga il male altrui. Questo triplice amore si espia qui sotto: ora voglio che tu conosca l’altro, che concorre al bene in misura/equilibrio errata/o. Ognuno concepisce in maniera confusa un bene nel quale l’animo si appaghi, e lo desidera; per questo motivo ciascuno lotta per ottenerlo. Se a cercarlo o a conseguirlo vi attira un amore fiacco, questa cornice ve ne fa scontare la pena, dopo un adeguato pentimento. Vi è un altro bene che non rende l’uomo felice; non è la felicità, non è l’essenza positiva, frutto e radice di ogni bene. L’amore che si abbandona eccessivamente ad esso si purga per le tre cornici sovrastanti; ma taccio in che modo sia ripartito in tre, affinchè tu lo ricerchi da te stesso”.

	</p>
	 </div>
	</div>