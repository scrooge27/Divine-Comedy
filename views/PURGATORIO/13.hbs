<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="13.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Ingresso nella II cornice; Virgilio si rivolge al sole</li>
  <li class="list-group-item" style="background-color:#33cc33">Esempi di carità</li>
  <li class="list-group-item" style="background-color:#33cc33">Incontro con gli invidiosi
</li>
  <li class="list-group-item" style="background-color:#33cc33">Dante si rivolge agli invidiosi</li>
  <li class="list-group-item" style="background-color:#33cc33">Incontro con Sapìa</li>
  <li class="list-group-item" style="background-color:#33cc33">Confessione di Dante e ultime parole di Sapìa</li>
</ul>
	
	Noi ci trovavamo sulla sommità della scala, dove ancora una volta è tagliato il monte che allontana il male da chiunque lo salga. Così qui uan cornice come la prima circonda il ripiano; la differenza è che il suo arco di circonferenza si percorre più velocemente. Lì non vi è anima che si veda: si notano il pendio e la retta via dal colore scuro della pietra nuda. “Se qui attendiamo delle anime per chiedere loro indicazioni”, diceva Virgilio, “io temo che la nostra scelta dovrà attendere troppo”. Poi rivolse lo sguardo fisso verso il sole; fece perno sul fianco destro e voltò il suo fianco sinistro. “O dolce lume, confidando nel quale io entro in questo nuovo cammino, tu ci conduci”, diceva, “come occorre/è necessario essere guidati qui dentro. Tu scaldi il mondo, tu risplendi sopra di esso”. Da là eravamo già progrediti di tanto quanto sulla terra corrisponde ad un miglio (ad un migliaio di passi) ed in poco tempo, grazie alla prontezza del nostro desiderio; e verso di noi sentimmo volare, senza vederli, degli spiriti che esprimevano nobili inviti alla mensa d’amore (della carità). La prima voce che passò volando disse forte: “Vinum non habent” e lo andò ripetendo dietro di noi. E prima che non si udisse più del tutto a causa della distanza, un’altra passò gridando: “Io sono Oreste” ed anch’essa non si fermò. “Oh!”, dissi io, “padre, che voci sono queste?”. E non appena io lo ebbi domandato, ecco la terza che diceva: “Amate colui dal quale avete ricevuto male”. Ed il buon maestro: “Questo gradino punisce la colpa dell’invidia, e perciò le corde della frusta devono essere tratte da esempi di amore. La guida deve essere del suono contrario del peccato; credo che lo sentirai, a mio avviso, prima di essere giunto al punto in cui verrai perdonato. Ma guarda fissamente attraverso l’aria e vedrai gente che siede davanti a noi, e ciascuna è seduta lungo la parete rocciosa”. Allora spalancai gli occhi ancora più di prima, mi guardai innanzi e vidi anime con mantelli dal colore simile quello della pietra. E dopo che fummo un po’ più in là, udii gridare: “Maria, prega per noi”, e gridare “Michele” e “Pietro” e “Tutti santi”. Non credo che sulla terra ci sia anche oggi un uomo dal cuore così duro da non essere preso dalla compassione di quello che ho poi visto; poichè, quando fui arrivato abbastanza vicino a loro da avere ben chiare le loro azioni, mi si spremette fuori dagli occhi un pesante dolore. Mi parevano coperti da una ruvida stoffa e l’uno sosteneva l’altro con la spalla e tutti si appoggiavano alla parete rocciosa. Così i ciechi cui mancano i beni stanno sul sagrato delle chiese nei giorni di festa a chiedere l’elemosina, e l’uno sull’altro abbassano il capo, affinchè soggiunga presto in chiunque la misericordia, non solo per il suono delle parole, ma anche per la vista che non ne induce di meno. E come ai ciechi non perviene il sole, così qui, alle anime di cui io sto parlando, la luce del cielo non vuole fare dono di sè; perchè un filo di ferro buca e cuce le palpebre a tutti, così come si fa ad uno sparviero selvaggio fintanto che non sta tranquillo. A me sembrava, mentre procedevo, di fare un torto nei confronti di chiunque vedessi, dal momento che non ero visto da questi: per cui io mi voltai al mio saggio consigliere. Egli sapeva bene che cosa voleva dire il mio silenzio/ammutolimento; e perciò non attese una mia domanda, ma disse: “Parla, e sii conciso ed incisivo”. Virgilio mi affiancava da quel lato della cornice da cui si può cadere, dal momento che non è protetto da nessun riparo; dall’altro lato avevo le anime in preghiera, le cui lacrime premevano a tal punto dall’orribile cucitura da bagnare le guance. Mi volsi a loro ed incominciai: “O gente speranzosa di vedere il lume divino, che è l’unico oggetto del vostro desiderio, che la grazia divina dissolva presto le impurità/schiume della vostra coscienza così che scenda limpido da essa il fiume della memoria, ditemi, giacchè mi sarà gradito e caro, se tra voi c’è qualche anima che sia italiana; e forse le gioverà se io lo apprendo”. 
“O fratello mio, ogni anima è cittadina di un’unica, vera città (il Paradiso); ma tu vuoi dire che abbia vissuto esule in Italia?”. Mi parve di udire in risposta questo, assai più in là di dove mi trovavo, per cui io mi feci ancora più vicino per ascoltare. Tra le altre vidi un’anima che a vedersi sembrava aspettare; e se qualcuno volesse chiedere: “Come?”, dirò che volgeva in su il mento come un cieco. “Spirito”, dissi io, “che stai soffrendo per salire, se tu sei quello che mi ha risposto, renditi noto a me, o in base al luogo di nascita, o in base al nome”. “Io fui senese”, rispose, “e con questi altri purgo qui la mia vita peccaminosa, piangendo a Dio affinchè ci si conceda (sotto forma di luce). Non fui saggia, nonostante fossi chiamata Sapìa, e fui molto più contenta delle sventure altrui che della mia fortuna. Ed affinchè tu non pensi che io ti stia mentendo, ascolta se io fui folle come ti dico, quando ormai ero già matura. I miei concittadini erano scesi in campo contro i loro avversari presso Colle Val d’Elsa, ed io pregavo Dio per quel che poi egli decretò. Scacciati fuori da lì e volti negli amari passi della fuga; e vedendo la cacciata, provai una gioia senza eguali, tanto che volsi al cielo il viso superbo, gridando a Dio: “Ormai non ti temo più!”, come fece il merlo per un poco di sole. Al termine della mia vita volli far pace con Dio; ed il mio debito non sarebbe ancora scontato da questa pena se non fosse accaduto questo, che mi tenne a mente nelle sue sante preghiere Pier Pettinaio, al quale rincrebbe di me per la sua carità. Ma tu chi sei, che vai domandando delle nostre condizioni e porti gli occhi aperti, così come suppongo, e parli respirando?”. Io dissi: “Gli occhi mi saranno qui cuciti, ma per poco tempo, perchè è stata esiguo il peccato per cui li ho volti con invidia. Molta di più è la paura per cui la mia anima trepida del tormento inferiore, tanto che il carico di laggiù già mi grava sulle spalle”. Ed ella a me: “Chi ti ha dunque condotto quassù tra di noi, se pensi di dover tornare di sotto?”. Ed io: “Costui che è con me e non proferisce parola. E sono vivo; e perciò chiedimi, o spirito fortunato, se vuoi che io muova per te i miei passi mortali sulla terra”. “Oh questa sì che è una cosa straordinaria ad udirsi”, rispose, “e che gran segnale che Dio ti ama; per cui aiutami talvolta con la tua preghiera. E ti chiedo, in nome di quel che più desideri, se mai percorri la regione della Toscana, di restaurare a modo la mia reputazione davanti ai miei parenti. Tu li vedrai tra quella gente sciocca che ripone speranza in Talamone, e ci perderà le sue aspettative più che a cercare la mitica Diana; ma maggiormente ci perderanno gli ammiragli (gli appaltatori)”.


	</p>
	 </div>
	</div>