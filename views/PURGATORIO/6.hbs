<div class="jumbotron" style="max-width: 600px;">
	    <div class="text-center">
	  <p class="lead">
	  <ul class="list-group">
  <li class="list-group-item">I morti per forza si affollano intorno a Dante</li>
  <li class="list-group-item">Virgilio spiega l’efficacia della preghiera</li>
  <li class="list-group-item">Incontro con Sordello da Goito</li>
  <li class="list-group-item">Invettiva contro l’Italia</li>
  <li class="list-group-item">Invettiva contro Firenze</li>
</ul>
	





ANTIPURGATORIO, II BALZO: i morti di morte violenta
CANTO: Miserere
PENA: in Antipurgatorio tanto quanto vissero

Quando si termina una partita a dadi, colui che perde rimane triste, ripetendo le gettate, e, affranto, comprende i propri errori; con l’altro se ne va tutto il pubblico; chi va davanti e chi lo afferra da dietro e chi affiancandovisi cerca di farsi notare; egli non si arresta, e ascolta questo e quello; non preme più colui al quale porge la mano, e così si difende dalla folla. Tale era io in quella fitta calca, rivolgendo loro lo sguardo, di qua e di là, e facendo proemsse mi divincolavo da essa. Qui c’era l’Aretino che trovò la morte a causa delle forti braccia di Ghin di Tacco, e l’altro che annegò andando a caccia. Qui pregava con le mani protese Federico Novello, e quel Pisano che fece sembrare forte il buon Marzucco. Vidi conte Orso e l’anima divisa dal corpo per rancore e per invidia, come egli sosteneva, e non per aver commesso qualche colpa; parlo di Pier da la Broccia; e a ciò provveda, fintanto che è tra i vivi, la signora di Brabante, così che poi non finisca in una schiera peggiore. Non appena fui libero da tutte quante quelle ombre che continuamente pregavano che altri pregassero per loro, così che si avanzi il processo di penitenza, io cominciai: “Mi pare che tu neghi espressamente, o mia guida, in un qualche testo, che la preghiera pieghi la volontà divina; e questa gente continua  a pregare per questo: è dunque vana la loro speranza, o non mi è ben chiara la tua parola?”. Ed egli a me:”La mia scrittura è chiara; e la speranza di questi non erra, se si osserva bene con intelletto integro; perchè la sostanza di un giudizio non si appiana in maniera tale che la carità realizzi in un colpo solo ciò che deve soddisfare chi si ferma qui; e là dove io affermai questa cosa, non si riparava una colpa pregando, perchè la preghiera era disgiunta da Dio. Tuttavia non ti arrestare/soffermare su un dubbio così alto/dottrinale, prima che non te lo chiarisca colei che ti sarà lume tra la verità divina e la ragione. Non so se capisci: io parlo di Beatrice; tu la vedrai di sopra, ridere e felice sulla vetta di questo monte”. Ed io: “Signore, andiamo più svelti, che ormai non mi affatico come prima, e vedi ormai che il colle fa ombra”. “Noi andremo avanti in questo giorno”, rispose, “tanto più potremo; ma le cose sono diverse da come pensi. Prima che tu sia lassù, vedrai tornare colui che già si copre con la cima, così che ora non sei ostacolo dei suoi raggi. Ma guarda là un’anima che, sola soletta, guarda verso di noi: quella ci mostrerà la via più breve”. Giungemmo a lei: o anima italiana, come stavi superba ed in disparte, lenta e dignitosa nel muovere lo sguardo! Ella non ci diceva alcuna cosa, ma ci lasciava andare, solamente squadrandoci alla maniera di un leone quando si riposa. Solo Virgilio le si avvicinò, pregando che ci mostrasse la salita migliore; e quella non rispose alla sua domanda, ma ci chiese da dove venissimo e ci interroò sulla nostra condizione; ed il buon maestro iniziava a dire “Mantova…” quando l’ombra, tutta raccolta in se stessa, si alzò verso di lui dal luogo dove stava precedentemente, dicendo: “O Mantovano, io sono Sordello, della tua terra!”; e si abbracciarono l’un l’altro. Ahi Italia schiava, sede del dolore, santa nave senza timoniere nella grande tempesta, non più signora delle province, ma bordello! Quella nobile anima fu così svelta, solo al sentire il nome della sua patria, da festeggiare qui il suo concittadino; ed ora i tuoi abitanti non vivono senza farsi la guerra, e si divorano l’un l’altro coloro che sono circondati dallo stesso muro e dallo stesso fossato. Cerca, infelice, intorno alle tue coste, e poi osserva anche all’interno se una tua qualche parte vive in pace. A che cosa è servito che Giustiniano ti abbia aggiustato le briglie, se il seggio imperiale è vuoto? Senza di esse la vergogna sarebbe inferiore. Ahi gente che dovrebbe essere devota (uomini di Chiesa) e lasciare sedere l’imperatore sul trono, se capisci bene ciò che Dio ti dice, guarda come questa belva è resa crudele, perchè non è tenuta a bada dagli sproni, dal momento che hai preso in mano le briglie. O Alberto d’Asburgo, che abbandoni costei che è resa indomabile e selvaggia, e dovresti inforcare i suoi arcioni (metterti alla sua guida), cada dal cielo un giusto giudizio sulla tua stirpe e sia straordinario ed evidente, tale per cui il tuo successore lo debba temere/ne abbia timore! Infatti tu e tuo padre avete permesso, trattenuti di là dalla cupidigia, che il giardino dell’impero venisse abbandonato. Vieni a vedere Montecchi e Capuleti, Monaldi e Filippeschi, uomo senza sensibilità: quelli già decaduti e questi già impauriti! Vieni, crudele, vieni, e guarda le oppressioni dei tuoi feudatari, e cura i loro danni/problemi; e vedrai come è oscura Santafiora! Vieni a vedere la tua Roma che piange, vedova e sola, ed invoca giorno e notte: “Mio imperatore, perchè non mi accompagni?”. Vieni a vedere quanto si amano le persone! E se nessuna pietà nei nostri confronti ti smuove, vieni a vergognarti della tua reputazione. E se mi è consentito, o sommo Zeus, che fosti crocifisso per noi sulla terra, è forse rivolto altrove il tuo giusto sguardo? O è una disposizione che nella profondità della tua sapienza attui per un bene del tutto lontano dalla nostra consapevolezza? Perchè le città d’Italia sono tutte piene di tiranni ed ogni contadino che prende posizione nelle lotte di partito diventa un Marcello. Firenze mia, puoi ben essere contenta che questa digressione non ti tange, grazie al popolo tuo che si giustifica. Molti hanno la giustizia nel cuore ma tardi l’arco la scocca, per evitare che venga impreparata; ma il tuo popolo ce l’ha sulle labbra. Molti rifiutano gli incarichi pubblici; ma il tuo popolo risponde sollecito senza essere chiamato, e grida: “Me ne occupo io!”. Ora rallegrati, perchè tu ne hai ben ragione: tu ricca, tu in pace e tu ragionevole! Se io dico il vero, i fatti non lo nascondono. Atene e Sparta, che promulgarono le antiche leggi e furono così civili, non lasciarono che una piccola traccia di una vita disciplinata (nella giustizia) rispetto a te, che prendi provvedimenti così sottili (esili ed elaborati) tali per cui ciò che disponi a ottobre non arriva nemmeno a metà novembre. Quante volte, per quanto puoi ricordare, hai mutato leggi, moneta, magistrature ed usanze ed hai rinnovato le membra (la composizione sociale)! E se ti ricordi bene e vedi chiaramente, ti vedrai somigliante a quella malata che non può trovare riposo sul letto, ma rivoltandosi scherma il proprio dolore.

	</p>
	 </div>
	</div>