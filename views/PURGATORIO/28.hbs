<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="28.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Dante entra nel giardino dell'Eden</li>
  <li class="list-group-item" style="background-color:#33cc33">Il Lete; apparizione di Matelda</li>
  <li class="list-group-item" style="background-color:#33cc33">Matelda spiega la ragione del suo riso</li>
  <li class="list-group-item" style="background-color:#33cc33">Matelda spiega l'origine del vento e dei fiumi</li>
  <li class="list-group-item" style="background-color:#33cc33">L'età dell'oro nel canto dei poeti</li>
</ul>
	
Già desideroso di esplorare all’interno e nei dintorni il divino bosco fitto e rigoglioso, senza più indugiare lasciai la riva, inoltrandomi con calma nel paesaggio campestre su per il terreno che emanava profumo da ogni parte. Una brezza leggera, senza che avesse cambiamenti nella sua intensità, mi sferzava la fronte non più forte di un dolce vento; per cui le frasche, tremolando, prontamente si piegavano tutte quante verso il lato dove il sacro monte getta la prima ombra; non erano però allontanate dalla loro posizione eretta di così tanto che gli uccelli smettessero di mettere a frutto i loro doni dalle cime; ma pieni di gioia, cantando, accoglievano le prime ore del mattino tra le foglie, che li accompagnavano come melodie nelle loro esecuzioni musicali, similmente a quello che si sente di ramo in ramo attraverso la pineta sul litorale di Classe, quando Eolo scioglie i nodi dello scirocco. I passi fatti con calma mi avevano già portato a tal punto dentro all’antica selva che io non potevo vedere da dove fossi entrato; ed ecco, mi impedì di proseguire oltre la presenza di un fiumiciattolo, il quale, con le sue onde moderate, piegava verso sinistra l’erba che cresceva sulla sua riva. Tutte le acque che sono più pure sulla terra sembrerebbero avere in sé qualche sporcizia nei confronti di quella, che non cela nulla, nonostante scorra scura sotto l’ombra perenne, la quale lì non lascia mai trapassare i raggi del sole né della luna. Fermai il passo e con lo sguardo oltrepassai il fiume, per contemplare la grande varietà dei freschi rami fioriti; e là mi apparve, così come appare all’improvviso una cosa che fa sviare per la meraviglia da qualsiasi altro pensiero, una donna sola, la quale se ne andava cantando e scegliendo fiori tra i fiori di cui era variopinto tutto il suo cammino. “Oh, bella donna, che ti scaldi ai raggi dell’amore divino, se io devo credere alle sembianze che sono solite essere specchio dell’anima, ti venga voglia di farti avanti”, le dissi, “verso questo ruscello, tanto che io possa comprendere il tuo canto. Tu mi fai venire in mente dove e come si trovava Proserpina al tempo in cui la perdette sua madre ed in cui Proserpina stessa perdette la primavera”. Come si volta una donna che stia danzando, con le piante dei piedi aderenti a terra e tra di loro, e pone un piede leggermente davanti all’altro, così lei volse in alto verso di me da sopra i fiorellini rossi e gialli, non diversamente da una vergine che abbassi lo sguardo casto/pieno di virtù; e accontentò le mie richieste, avvicinandosi in modo tale che la melodia soave mi giungeva insieme alle parole. Non appena fu là dove l’erba è già bagnata dalle onde del bel fiume, mi fece il privilegio di sollevare il suo sguardo. Non credo che splendesse così tanta luce sotto le ciglia di Venere, trafitta da suo figlio contro ogni sua usanza. Ella rideva, dritta sull’altra riva, intrecciando con le mani fiori di svariati colori che sono prodotti dalla sommità del monte senza ausilio di semi. Il fiume ci separava di tre passi; ma l’Ellesponto, là dove passò Serse come ammonimento ancora attuale per tutti gli orgogli umani, non fu odiato da Leandro a causa del frapporsi delle sue onde tra Sesto ed Abido, più di quanto odiai io il fiume dal momento che in quel momento non si aprì. “Voi siete nuovi”, iniziò a dire, “e forse il motivo per cui io sorrido in questo luogo scelto come dimora per la natura umana, facendovi meravigliare, vi fa tenere qualche sospetto; ma il motivo lo spiega il salmo Delectasti, che può snebbiare il vostro intelletto. E tu che mi sei davanti e mi hai pregato, dimmi se vuoi sentire altro, dal momento che sono venuta prontamente per rispondere a sufficienza ad ogni tua domanda”. “L’acqua”, dissi io, “ed il vento della selva, combattono dentro di me con la recente fiducia in un fatto che ho udito essere contrario a questo”. Per cui ella: “Io dirò per quale motivo avviene ciò che ti ha fatto meravigliare, e dissolverò la nebbia che ti ferisce. Dio, che ama solo se stesso, creò l’uomo buono e rivolto al bene, e gli diede questo luogo come anticipazione della pace eterna. A causa del suo errore quello restò qui per poco; per il suo errore trasmutò in pianto e affanno l’onesta felicità e la dolce vita. Affinché le perturbazioni che qui sotto sono generate dalle esalazioni dell’acqua e della terra, le quali seguono per quanto possono il calore, non danneggiassero in maniera alcuna l’uomo, questo monte si estese a tal punto verso il cielo che è libero di queste perturbazioni a partire da dove si chiude il suo accesso. Ora, dal momento che tutta quanta l’aria si piega in volte a partire dal primo mobile, a meno che il cielo non sia interrotto in qualche punto, questa altezza, che è totalmente immersa nell’aria pura, è sferzata da tale moto e ciò fa risuonare la selva dal momento che essa è densa; e la pianta, percossa, ha un tale potere che impregna l’aria dei suoi semi e quella poi, vorticando, diffonde nei dintorni; ed il resto della terra, a seconda che sia fertile di per sé o per il suo clima, concepisce e germoglia diversi alberi a partire da diverse virtù (semi). Di là sulla terra non dovrebbe perciò destare meraviglia, udito ciò, quando una qualche pianta senza essere stata apparentemente seminata vi attecchisce. E devi sapere che il santo luogo in cui ti trovi è pieno di tutte le sementi e ha in sé frutti che sulla terra non crescono. L’acqua che vedi non sgorga da una vena acquifera alimentata dal vapore acqueo che il freddo converte in pioggia, come un fiume che acquista e perde portata; ma essa proviene da una sorgente inesauribile e costante, che prende dalla volontà di Dio quanto riversa dividendosi in due parti. Da questa parte essa scorre con il potere di togliere a ciascuno il ricordo del peccato; dall’altra porta alla memoria tutte le buone azioni compiute. Di qua si chiama Lete, mentre dall’altro lato prende il nome di Eunoè, e non agisce se non la si è bevuta prima qua e poi là: questo sapore è superiore a tutti gli altri. E sebbene la tua curiosità può saziarsi senza che io ti riveli altro, ti fornirò per cortesia un corollario; e non credo che le mie parole ti siano meno gradite, se si estendono oltre alla promessa che ti ho fatto. Coloro che in antichità cantarono dell’età dell'oro e della sua condizione felice, forse sognarono questo luogo sul Parnaso. Qui fu innocente l’origine dell’uomo; qui è sempre primavera e si ha ogni frutto; questo (fiume) è il nettare di cui tutti loro parlano”. Io mi voltai interamente indietro verso i poeti e vidi che avevano ascoltato sorridendo l’ultima frase; poi rivolsi il viso alla bella donna. 

	</p>
	 </div>
	</div>