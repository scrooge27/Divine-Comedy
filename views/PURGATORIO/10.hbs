<div class="jumbotron"  style="width: 1200px; background-color:#009933">
	    <div class="text-center">
	  <p class="lead">
	<img src="10.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Ingresso nella I cornice</li>
  <li class="list-group-item" style="background-color:#33cc33">Esempi di umiltà: Maria</li>
  <li class="list-group-item" style="background-color:#33cc33">Esempi di umiltà: re Davide</li>
  <li class="list-group-item" style="background-color:#33cc33">Esempi di umiltà: Traiano e la vedova</li>
  <li class="list-group-item" style="background-color:#33cc33">Incontro con i superbi</li>
</ul>



I CORNICE: i superbi
CANTO: Padre Nostro
PENA: curvi sotto macigni-contrappasso per opposizione (ora sono umiliati, costretti a procedere schiacciati verso terra; humilis,e deriva infatti da humi-a terra)

Dopo che ebbimo varcato la soglia della porta che scoraggia le cattive inclinazioni degli uomini, le quali fanno sembrare giusta la via sbagliata, io la sentii venire richiusa sonoramente; e se io vi avessi rivolto lo sguardo, che scusa sarebbe stata accettabile per un simile errore? Noi salivamo per un sentiero scavato, che si spostava da una parte e dall’altra, così come un’onda che si allontana e si riavvicina. “Qui è necessario usare un po’ di ingegno”, disse la mia guida, “nell’accostarsi di qua o di là rispetto al lato che rientra”. E questo rese i nostri passi lenti, tanto che prima che fossimo fuori da quel sentiero, la luna calante fece in tempo a tramontare (raggiunse il proprio letto per coricarsi); ma quando non fummo più ostacolati e all’aperto, lassù dove il monte si estende, essendo io stanco ed entrambi incerti riguardo al nostro cammino, ci fermammo su un ripiano più solitario di una strada in mezzo al deserto. Dalla sua sponda, confinante con il dirupo, fino ai piedi dell’alta parete che continua a salire, si potrebbe misurare tre volte la dimensione di un corpo umano; e fin dove il mio sguardo arrivava, questa cornice mi sembrava di lunghezza tale sia a destra che a sinistra. I nostri passi non si erano ancora mossi verso l’alto, quando compresi che quella sponda circoscritta dalla pendenza minore era di marmo bianco e decorato con bassorilievi tali che non solo Policleto, ma anche la natura li avrebbe invidiati. L’angelo che giunse sulla Terra con la disposizione della pace desiderata per tanti anni e che fece sciogliere il cielo dal suo divieto durato anni e anni, scolpito davanti a noi in un dolce atteggiamento , ci sembrava così reale da non apparire una raffigurazione inanimata. Si sarebbe potuto giurare che egli dicesse “Ave!”; perchè lì vi era raffigurata colei che girò la chiave per sciogliere il divino amore; e costei aveva impresse nel suo gesto queste parole: “Ecce ancilla Dei”, proprio come si modella un’immagine nella cera. “Non fissare in un solo punto l’intelletto”, disse il maestro soave, rispetto al quale ero da quella parte dove la gente ha il cuore (a sinistra). Per questo motivo io spostai lo sguardo e vidi dietro a Maria, da quel lato dove si trovava colui che mi guidava, un’altra storia scolpita nella roccia; per cui io scansai Virgilio e mi avvicinai, affinchè fosse ben esposta al mio sguardo. Nel medesimo marmo erano lì raffigurati il carro ed i buoi che trainavano l’arca dell’alleanza, per la quale si ha paura di attribuirsi un incarico non affidato. Sembrava che vi fosse davanti della gente; e tutta quanta, divisa in sette cori, all’udito ed alla vista faceva rispettivamente dire “No” e “Sì, canta”. In maniera analoga, la vista e l’olfatto si fecero discordi nel discernere la verità riguardo al fumo dell’incenso che vi era raffigurato. Là l’umile salmista (il re Davide) precedeva il santo contenitore, ballando con le vesti sollevate, ed in quel caso era contemporaneamente sia più sia meno di un re. Di fronte, raffigurata ad una finestra di un grande palazzo, Micòl osservava come una donna risentita e rattristata. Io mossi i piedi dal luogo dove mi trovavo per contemplare da vicino un’altra raffgurazione, che risplendeva dietro a Micòl. Qui era istoriata la nobile gloria del principato romano, il cui valore spinse papa Gregorio alla sua clamorosa vittoria; io parlo dell’imperatore Traiano; ed una vedova era presso il cavallo, in lacrime ed addolorata nel suo aspetto. Intorno a lui era affollato e pieno di cavalieri, e le aquile dorate sopra di essi sembravano muoversi al vento. La poveretta tra tutti costoro sembrava dire: “Signore, vendica il mio figliuolo che è morto e per cui io mi dispero”; e sembrava che questi le rispondesse: “Ebbene, aspetta fintanto che non sarò tornato”; e quella, come una persona incalzata dal dolore: “Mio signore, e se tu non torni?”; ed egli: “Chi ci sarà al posto mio, egli ti vendicherà”; ed ella: “A cosa ti gioveranno le buone azioni degli altri, se ti dimentichi/trascuri delle/le tue?”; per cui egli rispose: “Orsù, consolati, dal momento che è bene che io assolva al mio dovere prima di partire: lo vuole la giustizia e la misericordia mi trattiene qui”. Colui che non vide mai una cosa nuova realizzò questo visibile parlare, per noi straordinario perchè sulla terra non ve ne è traccia. Mentre io mi divertivo a guardare le raffigurazioni di tanti atti di umiltà, belle a vedersi grazie al loro autore, il poeta mi mormorò: “Ecco da questa parte molte anime, ma procedono lentamente: queste ci guideranno ai livelli superiori”. I miei occhi, che erano contenti di contemplare cose nuove essendo curiosi, non esitarono a volgersi verso di lui. Non voglio però, o lettore, che ti allontani dai buoni propositi all’udire come Dio richiede che vengano pagati i peccati. Non fermarti alla natura della pena: pensa alla cronologia (a ciò che verrà dopo); pensa che peggiò di così la sentenza divina non può andare. Io cominciai: “Maestro, quelle che vedo muoversi verso di noi non mi sembrano persone, e non so che cosa siano, tanto sono indeciso nel mio vedere”. Ed egli a me: “La pesante qualità della loro pena li rannicchia a terra a tal punto che i miei occhi prima si sono sfrozati di discernerne il sembiante. Ma osserva attentamente là, e cerca di distinguere con lo sguardo ciò che procede sotto a quei sassi: puoi già scorgere come ciascuno si batte il petto”. O cristiani superbi, poveri infelici, che, ciechi nell’anima, riponete fiducia nei passi fatti all’indietro, non vi accorgete che siamo bruchi nati per far nascere l’angelcia farfalla, che vola verso la giustizia senza ostacoli? Di che cosa il vostro animo si insuperbisce, dal momento che siete quasi come insetti a metà, così come un bruco in cui la metamorfosi viene meno? Come per sostenere un solaio o un tetto, si vede talvolta come mensola una figura umana che raccoglie le ginocchia al petto, la quale fa nascere in chi la vede vera sofferenza di ciò che vero non è, così io vidi fatti costoro, quando ci porsi attenzione. E’ vero che erano rattrappiti più o meno a seconda che avessero più o meno pesi addosso; e chi aveva nell’atteggiamento maggiore pazienza, sembrava dire in lacrime: “Non ne posso più”.

	</p>
	 </div>
	</div>