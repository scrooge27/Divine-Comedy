<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="18.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Virgilio spiega la natura dell'amore
</li>
  <li class="list-group-item" style="background-color:#33cc33">Dante osserva le quattro stelle; Catone</li>
  <li class="list-group-item" style="background-color:#33cc33">Amore e libero arbitrio</li>
  <li class="list-group-item" style="background-color:#33cc33">Sonnolenza di Dante; esempi di sollecitudine</li>
  <li class="list-group-item" style="background-color:#33cc33">L'abate di San Zeno</li>
  <li class="list-group-item" style="background-color:#33cc33">Esempi di accidia punita; Dante si addormenta
</li>
</ul>
	
Il sommo maestro aveva terminato il suo discorso ed attentamente squadrava il mio volto per vedere se ero appagato; ed io, ancora mosso da una straordinaria sete di conoscenza, dicevo tra me e me: “Forse gli pesano le mie eccessive domande”. Ma quel poeta veritiero, che si accorse del timido desiderio che non gli manifestavo, discorrendo, mi incoraggiò a parlare. Quindi io dissi: “Maestro, la mia visione delle cose si ravviva a tal punto alla luce delle tue spiegzioni, che io comprendo apertamente quel che la tua ragione classifica/ripartisce o definisce . Perciò ti prego, o dolce padre gentile, di definirmi la tendenza ad amare, a cui tu riconduci ogni buona e cattiva azione”. “Punta verso di me gli occhi arguti/penetranti della tua intelligenza”, disse, “e ti sarà chiaro l’errore dei peccatori che, accecati dal male, pretendono di essere guide. L’animo, che è creato pronto per amare, è attratto da ogni cosa che suscita piacere, non appena è chiamato all’agire dal piacere. La vostra facoltà di apprendere estrapola dalla realtà oggettiva un’immagine e la sviluppa dentro di voi, così da far rivolgere l’animo verso di essa; e se, voltatosi, si inclina verso di essa, quell’inclinazione è amore, quella è la predisposizione naturale che, sotto lo stimolo del piacere, si attua in voi per la prima volta. Poi, come il fuoco si muove verso l’alto per la sua natura che è destinata a salire laddove è maggiormente concentrata la sua materia, così l’animo, preso dall’amor/attratto, entra in uno stato di desiderio, che non è altro che un moto spirituale, e non cessa/trova mai riposo fintanto che la cosa amata lo fa gioire. Ora ti dovrebbe essere chiaro quanto è nascosta la verità alla gente che ritiene essere cosa certa che l’amore in sè sia una cosa lodabile; forse perchè la sua inclinazione pare essere sempre positiva, tuttavia non tutti i sigilli sono buoni, sebbene lo sia la cera di cui sono composti”.
“Le tue parole ed il mio ingegno che le segue (seguebte) mi hanno chiarito la natura dell’amore”, gli risposi, “ma ciò mi ha riempito ulteriormente di dubbi; perchè, se l’amore è suscitato in noi esternamente e l’anima non procede con passo disgiunto da esso/in mainera diversa da quella dell’amore, non è colpa sua se procede rettamente o meno”. “Io ti posso dire quel che la ragione coglie relativamente a ciò; da lì in avanti riponi la tua aspettativa in Beatrice, dal momento che è una questione di fede. Ogni forma della sostanza (anima), che è allo stesso tempo disgiunta ed unita alla materia, ha raccolta in sè una specifica virtù, la quale non è avvertita senza l’azione, nè si mostra mai se non attraverso il risultato di tale azione, come la vita si manifesta in una pianta attraverso il verdeggiare delle fronde. Perciò non si sa da dove venga la conoscenza delle nozioni primarie, nè da dove venga l’attrazione per i piaceri primari, i quali sono per voi così come lo è per un’ape il dovere/l’istinto di fare il miele (cioè innati); e questo desiderio primario non riveste cagione di lode o di biasimo. Ora, affinchè a questo istinto si raccordi ogni altra azione, vi è una virtù innata che decide, e precede il consenso. Questa è l’origine a partire da cui si delibera il vostro merito, a seconda che accolga e scelga amori positivi o peccaminosi. Coloro che si spinsero fino in fondo con l’intelletto si accorsero di questa libertà innata; perciò lasciarono in eredità al mondo la filosofia morale. Dunque, posto che ogni amore che si accende in voi nasca per necessità, è vostro potere valutarne la moralità. Tale nobile virtù Beatrice la chiama libero arbitrio, e perciò vedi di tenerlo a mente, se inizia a parlartene”. La luna, sorta in ritardo rispetto alla mezzanotte, ci faceva sembrare le stelle meno numerose, essendo piena; e percorreva la volta celeste per quel sentiero che è arroventato dal sole quando chi abita a Roma lo vede tramontare tra Sardegna e Corsica. E quello spirito nobile per cui Pietole è maggiormente rinomata di una qualsiasi città mantovana si era liberato del peso del mio carico; per cui io, che avevo colto la ragione disponibile ed evidente per rispondere alle mie domande, stavo come chi vaneggia sul punto di addormentarsi. Ma questa sonnolenza mi fu sottratta all’improvviso da una folla che sopraggiungeva alle nostre spalle. E come la furiosa calca di gente che Ismeno ed Asopo videro di notte lungo il proprio corso, quando i Tebani ebbero bisogno di Bacco, così muove il passo attraverso quella cornice, per quello che vidi mentre sopraggiungevano, una tale calca di coloro che sono spronati da buona volontà e amore sincero. Presto ci furono sopra, perchè quella grande folla si muoveva correndo; e due davanti gridavano piangendo: “Maria corse in fretta verso la montagna; e Cesare, per sottomettere Ilerda, attaccò prima Marsiglia e poi corse in Spagna”. “Rapido, rapido, che non si perda tempo a causa di un amore scarso”, gridavano vicino le altre anime, “in modo che la passione di far del bene rinvigorisca in noi la grazia divina”. “O gente in cui l’ardente fervore ora forse compensa il rifiuto e l’indugio impiegato per tiepido amore nel fare il bene, costui, che è vivo -e non vi mento certamente- vuole salire, non appena il sole risplenda su di noi; perciò diteci vicino a dove si trova la salita/il passaggio”. Questo fu detto dalla mia guida; ed una di quelle anime rispose: “Seguici e troverai il varco. Noi siamo pieni a tal punto del desiderio di muoverci che non possiamo arrestarci; perciò perdonaci se ritieni una scortesia la nostra sottoposizione alla giustizia. Io fui abate presso San Zeno a Verona sotto l’impero del valoroso Federico Barbarossa, del quale Milano ancora serba memoria con dolore. E ha già un piede nella fossa un tale che presto verserà lacrime per quello che ha fatto al monastero e rimpiangerà di averlo avuto in suo potere; perchè ha posto suo figlio, menomato nel corpo e peggio ancora nella mente, e per di più illegittimo, al posto del suo vero abate”. Io non so se disse di più o se poi tacque, tanto si era ormai allontanato da noi; ma capii questo, ed ho voluto ricordarlo. E colui che mi era di soccorso in ogni necessità mi disse: “Voltati da questa parte: guarda che vengono due anime biasimando il peccato dell’indolenza”. Dietro a tutti dicevano: “ Morì la gente a cui si aprirono le acque, prima che il Giordano vedesse i suoi eredi. E quella gente che non sopportò fino alla fine con Enea tutte le fatiche, prestò se stessa ad una vita senza gloria”. Poi, quando quelle anime furono molto lontano da noi a tal punto da non potersi più scorgere, dentro di me sorse un nuovo pensiero, dal quale ne nacquero molti e svariati altri; e vaneggiai/saltai talmente tanto dall’uno all’altro che per stanchezza chiusi gli occhi ed i pensieri si mutarono in sogno


	</p>
	 </div>
	</div>