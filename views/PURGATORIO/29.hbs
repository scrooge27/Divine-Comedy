<div class="jumbotron" style="width: 1200px; background-color:#009933">
	    <div class="text-center">
	  <p class="lead">
	  <img src="29.jpg" class="img-fluid" alt="Responsive image"  style="width: 400px; height: 500px">
	  <ul class="list-group" style="margin-bottom: 30px;">
  <li class="list-group-item" style="background-color:#33cc33">Dante e Matelda risalgono il Lete</li>
  <li class="list-group-item" style="background-color:#33cc33">Improvvisa luce e melodia/li>
  <li class="list-group-item" style="background-color:#33cc33">Invocazione alle Muse; la processione simbolica: i sette candelabri</li>
  <li class="list-group-item" style="background-color:#33cc33">Le genti biancovestite: le sette liste luminose</li>
  <li class="list-group-item" style="background-color:#33cc33">I ventiquattro seniori; i quattro animali</li>
  <li class="list-group-item" style="background-color:#33cc33">Il carro trainato dal grifone</li>
  <li class="list-group-item" style="background-color:#33cc33">Le sette donne ed i sette personaggi; il carro si arresta</li>
</ul>
	
Cantando come una donna innamorata, (Matelda) continuò le sue parole dicendo: 'Beati coloro i cui peccati sono stati coperti dal perdono!' E come le ninfe vagavano da sole fra le ombre dei boschi, alcune desiderando di vedere il sole e altre di sfuggirlo, allora la donna iniziò a risalire il fiume, costeggiandone la riva; e la seguivo, adattando il mio passo al suo, più lento. Non avevamo ancora compiuto cento passi in due, quando il fiume svoltò verso levante e io ne seguii il corso. Anche in questa direzione non percorremmo molta strada, quando la donna si voltò verso di me e disse: «Fratello mio, guarda e ascolta». Ed ecco che un bagliore improvviso percorse la foresta da tutte le parti, tanto che dubitai si trattasse di un lampo. Ma poiché il lampo cessa non appena è venuto, mentre quello persisteva e diventava sempre più splendente, fra me e me dicevo: «Di che può trattarsi?» E una dolce melodia si diffondeva nell'aria luminosa; allora un giusto zelo mi indusse a rimproverare l'orgoglio di Eva, la quale, benché la terra e il cielo le ubbidissero, benché fosse l'unica donna appena creata, non tollerò alcun limite alla propria conoscenza: e se invece avesse rispettato quel limite, devota, io avrei gustato quelle indicibili delizie già in precedenza, e per un tempo più lungo. Mentre io procedevo con l'animo assorto tra tante anticipazioni delle bellezze paradisiache, e desideroso di altre gioie ancora, l'aria si fece davanti a noi di un colore rosso acceso come il fuoco, sotto i rami verdi; e quel dolce suono si rivelava ormai come un canto. O sante Muse, se mai ho sofferto per voi digiuni, freddi o veglie, ora una ragione mi sprona a chiedervi una ricompensa per questo. Ora è necessario che l'Elicona versi per me l'ispirazione poetica, e che Urania mi aiuti insieme alle compagne a mettere in versi cose difficili anche solo a pensarsi. Poco lontano, il lungo tratto dell'aria che era ancora tra noi e loro, mi faceva credere di vedere sette alberi d'oro; ma quando mi fui avvicinato di più, al punto che l'oggetto della percezione, che può ingannare i sensi, non perdeva alcuna sua qualità per la distanza, la virtù che fornisce gli elementi di giudizio alla ragione (la facoltà percettiva) li riconobbe come candelabri, e nelle voci sentì il canto 'Osanna'. Il bell'insieme dei candelabri fiammeggiava verso l'alto, facendo un chiarore più intenso di quello della luna a mezzanotte, quando è piena. Io mi rivolsi pieno di meraviglia al buon Virgilio, ed egli mi rispose con uno sguardo non meno carico di stupore. Allora tornai a guardare quelle alte cose che si muovevano verso di noi, così lentamente che sarebbero vinte da spose novelle. La donna (Matelda) mi sgridò: «Perché guardi solo i candelabri, pieno di amore, e non osservi ciò che viene dietro di essi?» Allora vidi dei personaggi che li seguivano, come se fossero loro guide, vestiti di bianco; e un simile candore non ci fu mai sulla Terra. L'acqua del Lete splendeva alla mia sinistra, e rifletteva come uno specchio il mio fianco sinistro, se io guardavo in essa. Quando io fui presso la riva, tanto che solo il fiume mi separava da quegli oggetti, per veder meglio arrestai il passo, e vidi le fiammelle (dei candelabri) proseguire e lasciare dietro di sé l'aria dipinta, e quelle strisce luminose sembravano tratti di pennello (o stendardi); così che sopra i candelabri l'aria era distinta in sette strisce, tutte di quei colori che il Sole produce nell'arcobaleno e la Luna nel suo alone. Questi stendardi (le strisce di luce) si estendevano indietro più di quanto io potessi vederli; e credo che i due più esterni distassero dieci passi. Sotto un così bel cielo, come io lo descrivo, venivano ventiquattro vecchi, a due a due, coronati di gigli. Tutti cantavano: «Benedetta sia tu tra le figlie di Adamo, e benedette siano in eterno le tue bellezze!» Dopo che i fiori e le altre fresche erbette di fronte a me, sulla sponda opposta, furono libere da quelle genti sante, proprio come in cielo una costellazione ne segue un'altra, vennero dopo di loro quattro animali, ognuno coronato da una fronda verde. Ciascuno aveva sei ali e le ali erano piene d'occhi; gli occhi sarebbero uguali a quelli di Argo, se fossero ancora vivi. Lettore, per descrivere il loro aspetto non spendo un più ampio numero di versi, poiché altri argomenti mi stringono, al punto che su questo non posso essere prodigo di dettagli; ma leggi Ezechiele, che li descrive come li vide venire da nord con vento, con nubi e con il fuoco; e quelli che vidi erano identici a quelli che leggerai nel suo libro, salvo che per il dettaglio delle penne Giovanni è con me e si allontana da lui. Lo spazio fra loro era occupato da un carro trionfale, su due ruote, che procedeva trainato dal collo di un grifone. Esso (il grifone) aveva le ali tese in alto, tra la lista luminosa al centro e le tre da ogni lato, in modo tale che non danneggiava nessuna di esse. Le ali salivano così in alto da sfuggire alla vista; aveva le membra di uccello di colore dorato, le altre di colore bianco misto a rosso. Non solo a Roma non ci fu mai un carro così bello a festeggiare Scipione l'Africano o Augusto, ma addirittura quello del Sole sarebbe povero a paragone di quello; quello del Sole, che, deviando, fu bruciato per le preghiere della Terra devota, quando Giove fu giusto in modo misterioso. Tre donne venivano danzando in cerchio accanto alla ruota destra; una era rossa, a tal punto che si sarebbe a malapena notata dentro il fuoco; la seconda aveva le carni e le ossa che sembravano fatte di smeraldo verde; la terza sembrava neve appena caduta dal cielo; e ora sembravano guidate nella danza dalla bianca, ora dalla rossa; e dal canto di quest'ultima le altre assumevano un ritmo di danza lento o veloce. Dal lato sinistro del carro danzavano quattro donne, vestite di rosso porpora, seguendo il ritmo di una di loro che aveva in testa ben tre occhi. Dietro tutti questi personaggi, vidi due vecchi vestiti diversamente nell'abito, ma identici nell'atteggiamento dignitoso e solenne. Il primo si mostrava come uno dei seguaci di quel sommo Ippocrate che la Natura creò per gli esseri (gli uomini) che ha più cari; l'altro mostrava l'interesse opposto, impugnando una spada lucida e aguzza, tanto che mi fece paura anche se ero da questa parte del fiume. Poi vidi quattro personaggi dall'aspetto umile; e dietro a tutti un vecchio solitario, che procedeva dormendo, col volto espressivo. E questi sette erano vestiti come i primi ventiquattro vecchi (di bianco), ma attorno al capo non erano coronati di gigli, bensì di rose e di altri fiori rossi; si sarebbe giurato, guardandoli da lontano, che ardessero tutti sopra la fronte. E quando il carro fu proprio di fronte a me, si udì un tuono e quelle genti sante sembrarono avere il divieto di procedere oltre, per cui si fermarono lì con le insegne (i candelabri) che guidavano il corteo. 
	</p>
	 </div>
	</div>